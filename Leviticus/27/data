\c 27
\s1 Ava-pitangeñañe
\p
\v 1 Hoe ty nitsara’ \nd Iehovà\nd* amy Mosè:
\v 2 Saontsio amo ana’ Israeleo ty hoe, Naho mitangèñe am’ \nd Iehovà\nd* t’indaty, ty ami’ty fisafiria’o ho vilin’ai’ ondaty:
\v 3 le zao ty hamolilia’o ty lahilahy roapolo taoñe pak’ amy faha’ enem-polo taoñey, ho sekele limampolo volafoty amy sekelen-toe-miavakey ty hamolilia’o aze.
\v 4 Naho rakemba, le ho telopolo sekele ty hamolilia’o aze;
\v 5 aa ie lime taoñe pake roapolo taoñe le sekele roapolo ty hamoliliañe ty lahilahy vaho sekele folo ty ampela;
\v 6 ie vola’e raike pak’ami’ty halime tao’e, le amolilio sekele volafoty lime ty lahilahy vaho amolilio sekele volafoty telo ty ampela;
\v 7 ie enem-polo taoñe mañambone, naho ondaty, le amolilio sekele folo-lim’ amby, vaho folo sekele ty rakemba.
\v 8 Ie rarake te amy namolilia’o azey, le hampiatrefeñe amy mpisoroñey, vaho hampitsatohe’ i mpisoroñey ty ava’e; ty fahahenefa’ i nifantày ty hamolilia’ i mpisoroñey.
\p
\v 9 Aa naho biby fañengà’ ondaty am’ \nd Iehovà\nd* ty hengaeñe, le hiavake ze hene hare engae’ ondaty am’ \nd Iehovà\nd*.
\v 10 Tsy hovae’e, tsy hatsalo’e ty raty hasolo ty soa ndra ty soa ty raty; aa naho toe ampitsalohe’e biby ty biby le songa hiavake i raikey naho i solo’ey.
\v 11 Aa naho biby tsy malio, ie tsy fisoroñañe am’ \nd Iehovà\nd*, le hasese’e aolo’ i mpisoroñey;
\v 12 le ho volilie’ i mpisoroñey ty vili’e: ke t’ie soa he raty; ze amolilia’ i mpisoroñey aze, le zay ty ie.
\v 13 F’ie te hijebañe aze, le hatovo’e amy anjoanjo’e ty ampaha-lime’e.
\p
\v 14 Aa naho havahe’ t’indaty ty anjomba’e hampiavaha’e am’ \nd Iehovà\nd*, le hampitsatohe’ i mpisoroñey ty vili’e, ke t’ie soa ke raty, ze amolilia’ i mpisoroñey aze ty hijadoñe.
\v 15 Aa ie te hijebañe i anjomba navahe’ey, le tsy mahay tsy anovoña’e ty ampaha-lime’ i namoliliañe azey, vaho himpolia’e.
\p
\v 16 Aa naho añenga’ ondaty am’ \nd Iehovà\nd* o tane fanaña’eo, le ho volilie’o ty amy tabiri’ey: hatao sekele volafoty limampolo ty \f + \fr 27:16  \ft Homere = 234 litatse\f*homere’ tabirim-bare hordea.
\v 17 Aa naho boak’ an-taon-Jobily ty añenga’ ondaty ty tane’e, le ty amolilia’o aze ty mijadoñe.
\v 18 Aa ie añe i Jobiliy te añenga’ ondaty i tete’ey, le ho volilie’ i mpisoroñey ty vili’e amo taoñe tsy ri’e am-para’ i taon-Jobiliio le haketrake ty amy amolilia’oy.
\v 19 Aa naho te hañavake i tane’ey i nañenga azey, le tsy mete tsy tovoña’e ty ampaha-limem-bili’e vaho hibalik’ ama’e.
\v 20 Fa naho tsy hijebañe i tane’ey re, ke t’ie naletak’ ama’ ondaty, le tsy mete jebañeñe ka,
\v 21 f’ie votso­tse amy Jobiliy i tetekey, hiavake ho am’ \nd Iehovà\nd* i taney ho tane miavake; a’ i mpisoroñey zay ho fanaña’e.
\p
\v 22 Aa ie avi’e am’ \nd Iehovà\nd* ty teteke vinili’e fa tsy ty tane linova’e,
\v 23 le ho volilie’ i mpisoroñey o taoñe tsy ri’e ampara’ ty Jobilio, ho vili’e, le hatolo’e amy àndro zay i vinolili’oy ho enga miavake am’ \nd Iehovà\nd*.
\v 24 Himpoly amy nikaloañ’ azey, toe amy mpandova i taneiy, i tetekey ami’ty taon-Jobily.
\v 25 Fonga an-tsekele’ i toe-miavakey o famolilia’oo: gerà roapolo ty ho sekele raike.
\p
\v 26 Aa ty amo valohan’ anan-kàreo, a \nd Iehovà\nd* zay kanao terake valohan’ anake, le tsy hengae’ ondaty; ke t’ie añombe hera añondry, a \nd Iehovà\nd*.
\v 27 Aa naho biby tsy malio, le ho jebañe’e amy namo­lilia’oy, vaho hitovoña’e ty ampaha-lime’e; naho tsy jebañeñe zay le haletak’ amy namolilia’oy.
\p
\v 28 Ie amy zao, tsy azo aletake o raha navìkeo, ze havì’ ondaty ho am’ \nd Iehovà\nd* boak’ amo hene vara’eo; ke ondaty he biby, ke tetek’ an-tane’e ao, le tsy mete aletake tsy mete jebañeñe; fe miava-do’e am’ \nd Iehovà\nd* ze hene raha navìke.
\v 29 Tsy mete jebañeñe t’indaty navaheñe, ie nafatse ho vonoeñe, toe havetrake.
\p
\v 30 A \nd Iehovà\nd* ze hene faha-folo’ i taney, ke ty tabiri’ i taney, ke ty voan-­katae; miavake ho am’ \nd Iehovà\nd* zay;
\v 31 aa naho te hijebañe i faha-folo’ey t’indaty, le hatovo’e ama’e ty ampaha-lime’e.
\v 32 Ze fahafolo’ o añombeo ndra o mpirai-liao, ze miranga ambane’ i kobaiy, le songa miavake ho am’ \nd Iehovà\nd* i faha-folo’ey.
\v 33 Tsy ho darè’e ke soa he raty, tsy ho soloa’e; ie soloa’e le songa hiavake i solo’ey naho i sinoloy fa tsy mete jebañeñe.
\p
\v 34 I lily rezay ro nandilia’ ­\nd Iehovà\nd* amy Mosè ambohi-Sinay añe ho a o ana’ Israeleo.
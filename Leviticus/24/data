\c 24
\s1 I Jiroy
\r Avo 27.20-21
\p
\v 1 Hoe ty nitsara’\nd Iehovà\nd* amy Mosè:
\v 2 Lilio o ana’ Israeleo ty hindesa’iareo ama’o ty menake olive ki’e nipineheñe ho amo jiroo hireheta’ i jiro rey nainai’e.
\v 3 Hajarie’ i Aharone amy kibohom-pamantañañey alafe’ i lamba fañefe’ i fañinaiy zay te hariva ampara’ te porea’ ty maraindray añatrefa’ \nd Iehovà\nd* nainai’e; fañè tsy ho modo ama’ areo zay amo hene tarira’ areoo.
\v 4 Hampiririte’e amy fitàn-jiro volamena ki’ey boak’ andro o jiro añatrefa’ \nd Iehovà\nd*o.
\s1 Ty Mofo i Kivohoy
\p
\v 5 Le hangala’o mona hanoñafa’o vonga-mofo folo ro’ amby; songa fahafolo’ ty efà roe i mofo rey.
\v 6 Hampi­famala­ha­ñe’o roe, eneñe naho eneñe ty firirita’e, amy rairay malio añatrefa’ \nd Iehovà\nd*y.
\v 7 Le hasia’o emboke ki’e o firirita’eo ho tiahy hasolo o mofoo, enga horoañe añ’ afo am’\nd Iehovà\nd*.
\v 8 Boak’andro Sabotse ro fandaharañe irezay añatrefa’ \nd Iehovà\nd* ho fañè nainai’e amo ana’Israeleo.
\v 9 Ho a i Aharone naho o tarira’eo, ho kamae’ iareo an-toetse miavake ao; fa miava-do’e ama’e amo fisoroñañe am’ ­\nd Iehovà\nd*o; ie aze am-pañè tsy ho modo.
\s1 Teratera naho ty Vale’e
\p
\v 10 Ie henane zay niakatse mb’amo ana’ Israeleo mb’eo ty lahilahy; ana’ Israele ty rene’e naho nte-Mitsraime ty rae’e, nifandrapak’ ami’ty ana’ Israele an-tobe ao.
\v 11 Niteratera i Tahinañey ty ana’ i rakemba ana’ Israeley, naho namàtse, vaho nasese mb’amy Mosè mb’eo; Selomite, ana’ i Dibry, fifokoa’ i Dane, ty tahinan-drene’e;
\v 12 aa le najo am-pandrohizañe ao hey re handrendreha’ iareo ty safiri’ \nd Iehovà\nd*.
\p
\v 13 Le hoe ty nitsarae’ \nd Iehovà\nd* amy Mosè:
\v 14 Aseseo alafe’ i tobey re; le manampe fitàñe ama’e ze hene nahajanjiñe aze vaho ho retsahe’ i valobohòkey vato.
\v 15 Aa le saon­tsio ty hoe o ana’ Israeleo: Ze mitera­tera an’ Andrianañahare’e ro hivave i tahi’ey.
\v 16 Toe havetrake ze miteratera ty tahina’ \nd Iehovà\nd*. Ho retsahe’ i valobohòke iabiy vato i niterateray, ke te renetane he fokontokoñe, ho vonoeñe re kanao niteratera i tahinañey.
\p
\v 17 Havetrake ka ze mañe-doza ama’ ondaty.
\v 18 Hañavake ze mamono hare, fiaiñe ty hasolo fiaiñe.
\v 19 Ze mampanan-kandra t’indaty le i nanoe’ey ty hanoeñe ama’e;
\v 20 folake ty hasolo folake, fihaino ty fihaino, fihitsike ty fihitsike; hambañe ami’ty nijoia’e t’indaty ty hijoiañe aze.
\v 21 Hañavake ty mamono hare, fe havetrake ty mamono ondaty.
\v 22 Raike ty lili’ areo: hambañe ty a i renetaney naho ty a i fokontokoñey, amy te Zaho \nd Iehovà\nd* Andrianañahare’ areo.
\p
\v 23 Aa le nisaontsie’ i Mosè amo ana’ Israeleo, le nasese’ iereo alafe’ i tobey i niterateray, vaho rinetsa’ iareo vato. Nanoe’ o ana’ Israeleo i nandilia’ \nd Iehovà\nd* amy Mosèy.
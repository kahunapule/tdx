\c 19
\s1 Fiavahañe Fòmba naho Fombà
\p
\v 1 Hoe ty nitsara’ \nd Iehovà\nd* amy Mosè:
\v 2 Misaontsia amy valobohòn’ ana’ Israeley, le ano ty hoe: Miavaha, amy te masin-dRaho, \nd Iehovà\nd* Andrianañahare’ areo.
\p
\v 3 Songa miasia rene naho rae, naho ambeno o \nd Sabotse\nd*koo: Zaho \nd Iehovà\nd* Andrianañahare’ areo.
\p
\v 4 Ko mitolike mb’amo samposampon-drahao ndra mampitranake saren-drahare; Zaho \nd Iehovà\nd* Andrianañahare’ areo.
\p
\v 5 Ie mañenga soron-kanintsiñe am’ \nd Iehovà\nd*, le engao an-tsata no’e.
\v 6 Ho kamaeñe amy andro añenga’ areo azey naho an-doak’andro’e le ho forototoeñe an’ afo ze sisa’e te he­rone.
\v 7 Ho tiva re te kamaeñe amy andro fahateloy; tsy ho no’e.
\v 8 Songa hivave i tahi’ey ze mikama ama’e, amy te nitivàe’e ty raha miava’ \nd Iehovà\nd*, vaho haitoañe am’ ondati’eo indatiy.
\p
\v 9 Ie manatake ty havokaran-tane’ areo, tsy ho tatahe’o ty añ’ olon-tete’o, tsy hatonto’o ze nipopok’ amo tinata’oo.
\v 10 Tsy ho rofota’o ze sisan-tondam-balòbo’o; ndra timponeñe o voan-tanem-bahe’o nipopokeo, fa hado’o ho a o rarakeo naho o renetaneo: Zaho \nd Iehovà\nd* Andrianañahare’ areo.
\p
\v 11 Ko mikametse nahareo, ndra mikatramo, ndra mifandañitse.
\v 12 Ko manao fanta vìlañe ami’ty añarako, hanivà’o ty tahinan’ Añahare’o. Zaho \nd Iehovà\nd*.
\v 13 Ko katramoe’o ondatio; ndra mikizo ama’e; le ko tana’o an-kiboho’o ao ampara’ te maraiñe ty tambem-pièke.
\p
\v 14 Ko manimbo ty moañe ndra mampipoke fitsikapiañe aolo’ ty fey. Mañeveña aman’ Añahare’o: Zaho \nd Iehovà\nd*.
\p
\v 15 Ko manao zaka vilañe; tsy honjone’o ty lahara’ ty rarake, vaho tsy hiasia’o ty fanalolahy, fa an-kavantañañe ty hizaka’o ondatio.
\p
\v 16 Ko mangarèdake mb’eo mb’eo am’ ondati’oo; le ko mijohanjohañe marine’ ty lio’ ondatio, Zaho \nd Iehovà\nd*.
\p
\v 17 Ko malain-dongo an-tro’o ao. Toe hendaha’o an-kahiti’e ondatio, tsy hivavea’o hakeo.
\v 18 Ko mamale-fate, le ko mitan-kabò amo ana-dongo’oo; fe kokò ondatio manahake ty vata’o; Zaho \nd Iehovà\nd*
\v 19 Oriho’ areo o fañèkoo. Ko ampisahè’o an-karazan-kare ila’e ty hare’ area. Ko mitongy doria roe karaza’e an-tete’o ao; vaho ko misikin-tsaroñe tinenoñe am-pole roe.
\p
\v 20 Ze mañarapilo ami’ty ampela, ie ondevo nifofoe’ t’ indaty, fa tsy nijebañene naho tsy nihahañe. Hanoeñe balie, fe tsy havetrake iereo amy t’ie tsy nidada.
\v 21 Hasese’ indatiy mb’am’ \nd Iehovà\nd* ty engan-dila’e mb’ an-dalan-kibohom-pamantañañe mb’eo; añondrilahy ty ho engan-dilatse.
\v 22 Hañefetse aze amy añondrilahin-engan-dilatsey añatrefa’ \nd Iehovà\nd* i mpisoroñey ty amy tahiñe nanoe’ey, vaho hapoke i hakeo nanoe’ey.
\p
\v 23 Ie mimoak’ amy taney naha­reo vaho fa nambole hatae maro karaza’e ho haneñe, le ho savare’ areo o hataeo. Ho falie’ areo telo taoñe, tsy ho kamaeñe.
\v 24 Ie amy taom-paha-efatsey le hiavake iaby o voa’eo, handrengeañe \nd Iehovà\nd*.
\v 25 Amy taom-paha-lime’ey ty hikama’ areo o voa’eo, hiregoregoa’ ty havokara’e: Zaho \nd Iehovà\nd* Andrianañahare’ areo.
\p
\v 26 Tsy ho kamae’ areo ze aman-dio’e; le tsy hanikily nahareo ndra hamoreke.
\v 27 Tsy haratañe ty maròy miroroñe am-panda, vaho ko kovoheñe ty morare’ areo.
\v 28 Ko lilie’ areo ty holi’ areo ty amo vilasio vaho ko anokirañe o sandri’ areoo; Zaho \nd Iehovà\nd*.
\p
\v 29 Ko maniva ty anak’ampela’o an-katsimirirañe, tsy mone hikapotrake an-karapiloañe ty tane, vaho ho tsi­tsike halò-tsereke i taney.
\v 30 Hambena’ areo o \nd Sabata\nd*­koo vaho hiasia’ areo i toeko miavakey: Zaho \nd Iehovà\nd*.
\p
\v 31 Ko mitolik’ amo mpamorekeo ndra mitsoeke jiny hanivàñ’ azo; Zaho \nd Iehovà\nd* Andrianañahare’ areo.
\p
\v 32 Miongaha añatrefa’ ty a-maròy foty, le iasio ty laharan’ androa­navy, vaho mañeveña aman’ Añahare’ areo; Zaho \nd Iehovà\nd*.
\p
\v 33 Aa naho mitrao-pimoneñe ama’ areo an-tane’ areo ao ty renetane le ko foreforèñe.
\v 34 Hatao’ areo hambañe amy te nisamak’ ama’ areo ao o renetaneo, le ikoko manahake ty vata’o, fa niambahiny an-tane Mitsraime añe nahareo; Zaho \nd Iehovà\nd* Andrianañahare’ areo.
\p
\v 35 Tsy hanao zaka-vilañe nahareo, ke ami’ty zehe, ke ami’ty lanja, he ami’ ty kapoake.
\v 36 Manaña balàntsy to naho vato’e to naho \f + \fr 19:36 \ft Efà : fañaranan-draha maike\f*kapoake to naho litatse to; Zaho \nd Iehovà\nd* Andria­nañahare’ areo nañavotse anahareo an-tane Mitsraime.
\v 37 Aa le ambeno iaby o fañèkoo naho ze hene fepèko vaho oriho; Zaho \nd Iehovà\nd*.
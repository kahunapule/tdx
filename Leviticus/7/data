\c 7
\p
\v 1 Intoy ty fetse o engan-dilatseo, ie miava-do’e;
\v 2 amy fandentañe o hisoroñañeoy ty fandentañe ty engan-dilatse; le hadasi’e añariari’ i kitreliy ty lio.
\v 3 Ty hengae’e, le ty safo’e iaby: i hofa’e vondrakey naho ze safo’e mañohoñe o ova’eo,
\v 4 naho ty voa roe mitraok’ amo safo’e an-demeo, vaho hafaha’e rekets’ i voa rey i kambinatey;
\v 5 le hengae’ i mpisoroñey an-katoeñe amy kitreliy, hisoroñañe am’ \nd Iehovà\nd*, soron-dilatse izay.
\v 6 Ho fikamà’ ze hene lahilahy amo mpisoroñeo; ho kamaeñe amy toe-miavakey ao; ie miava-do’e.
\p
\v 7 Tsy mifañova amy engan-kakeoy ty engan-dilatse; fetse raike ty a’ i roroey; a i mpisoroñe mañefetse ama’ey izay.
\v 8 Ty mpisoroñe mañenga ty fisoroña’ ondaty, le a i mpisoroñey ty holi’ i nisoroñañey.
\v 9 Le ze hene enga-mahakama atoñak’ an-toñak’ ao naho ze hene endazeñe am-balàñe ndra an-kapeke, le a i mpisoroñe mañenga azey.
\v 10 Ze enga-mahakama ila’e, ke linaro menake ke maike, le ho zaraeñe mira amo ana’ i Aharoneo.
\s1 Tovo’e
\p
\v 11 Intoy ty fetsem-pisoroñañe o engam-pañanintsiñe banabanaeñe am’ \nd Iehovà\nd*o:
\v 12 naho engae’e ho fañandriañañe, le hatrao’e amy engam-pañandriañañey ty mofo po-dalivay linaro menake naho mofo pisake po-dalivay nihosorañe menake, ndra mofo ami’ty mona nigoñahe’ ty menake.
\v 13 Le vonga-mofo aman-dalivay ty ho banabanae’e miharo amy engam-pañanintsiñe ho fañandriañañey.
\v 14 Boak’ amy ze hengae’e iaby sindre andivà’e raike ho banabanae’e am’ \nd Iehovà\nd*. A i mpisoroñe nametsake ty lio’ i engam-pañanintsiñey amy kitreliiy izay.
\v 15 Ho kamaeñe amy andro añengañ’ azey ty hena’ i soron-kanintsiñe ho fañandriañañey; tsy ho sisàñe ami’ty loak’ andro.
\v 16 Fe naho engam-panta he engan-tsatrin’ arofo i soroñey le ho kamaeñe amy andro nisoroñañe azey, mbore mete kamaeñe ami’ ty loak’ andro ze nisisa;
\v 17 fe horoañe añ’afo ami’ty andro fahatelo ze tsy ri’e amy hena’ i soroñey.
\v 18 Aa naho eo ty hena nisoroñañe amy engam-pañanintsiñey ze kamaeñe amy andro fahateloy, tsy ho no’e, vaho tsy ho volilieñe ama’e; toe tiva izay; le ho vavè’ ze ondaty mikama ama’ey i tahi’ey.
\v 19 Tsy ho kamaeñe ze nofotse nioza ami’ty raha tsy malio, fa ho forototoeñe añ’afo. Fa naho o nofotseo, ho kamae’ ze malio.
\v 20 Fe haitoeñe am’ondati’eo t’indaty mikama amy hena engam-pañanintsi’ \nd Iehovà\nd*y ie ama’e ty tsy falio’e.
\v 21 Ze ondaty mi­tsapa raha maloto: ke haleora’ ondaty, ke biby maloto, ke inoñ’ inoñe amo raha mampangorìñeo, naho ikama’e ty hena’ i engam-pañanintsi’ ­\nd Iehovà\nd*y, le haitoañe am’ondati’eo indatiy.
\p
\v 22 Le hoe ty nitsarae’ \nd Iehovà\nd* amy Mosè:
\v 23 Misaontsia amo ana’ Israeleo ty hoe: Tsy ho kamae’ areo ty safon’ añombe ndra añondry ndra ose.
\v 24 Le ty amo safom-biby mate bo­bokeo ndra t’ie nirimitem-biby le azo anoan-draha, fe tsy ho kamae’ areo.
\v 25 Ze ondaty mikama ty safom-biby, amo fañenga’ ondaty ho soroñañe am’ \nd Iehovà\nd* ro haitoañe am’ondati’eo.
\v 26 Tsy ho kamae’ areo ty liom-boroñe ndra biby, ndra aia’aia amo fitobea’ areoo.
\v 27 Ze ondaty mihinan-dio, le haitoañe am’ondati’eo indatiy.
\p
\v 28 Hoe ty nitsara’ \nd Iehovà\nd* amy Mosè,
\v 29 Misaontsia amo ana’ Israeleo ty hoe: Ty minday ty isoroña’e ho engam-pañanintsiñe am’ \nd Iehovà\nd*, le amy engam-pañanintsi’ey ty ho banabanae’e am’ \nd Iehovà\nd*.
\v 30 O fità’eo ty hanese ze hisoroña’e am’ \nd Iehovà\nd*. Hasese’e ty safo’e rekets’ i tratra’ey le hahelahela’e i tratra’ey ho engan-kelahela añatrefa’ \nd Iehovà\nd*.
\v 31 Le hisoroña’ i mpisoroñey ho hatoeñe amy kitreliy ty safo’e fa a i Aharone naho o ana’eo i tratra’ey.
\v 32 Le hanoe’o engan-kelahela amy mpisoroñey ty tso’e havàna boak’amo engam-pañanintsiñe fisoroña’ areoo.
\v 33 Anjara ty ana’ i Aharone mañenga ty lio’ i engam-pañanintsiñey naho o safo’ey i tso’e.
\v 34 Fa rinambeko amo engam-pañanintsi’ o ana’ Israeleoo ty tratran-kelahela naho ty tsom-pañè vaho natoloko amy Aharone mpisoroñe naho amo ana’eo ho anjara’ iareo boak’ amo ana’ Israeleo nainai’e donia.
\p
\v 35 Amy andro naneseañe iareo hitoroñe \nd Iehovà\nd* ho mpisoroñey, ty nañambahañe i anjara zay ho a i Aharone naho ho a o ana’eo amo fisoroñañe am’ \nd Iehovà\nd*o;
\v 36 inay i nandilia’ \nd Iehovà\nd* te hatolo’ o ana’Israeleo am’ iareo amy andro naño­rizañe iareoiy ho fañè tsy modo amo tarira’ iareo mifandimbe nainai’eo.
\p
\v 37 Izay ty fetse’ o soroñeo, naho o enga-mahakamao, o engan-kakeoo, o engan-dilatseo, o engam-pañorizañeo, vaho o engam-pañanintsiñe
\v 38 nandilia’ \nd Iehovà\nd* amy Mosè am-bohi-Sinay amy andro linili’e o ana’Israeleo ty hanese enga am’ ­\nd Iehovà\nd* am-patrambey Sinaiio.
\c 10
\s1 Nadabe naho i Abiho
\p
\v 1 Songa nandrambe ty sadron’ afo’e t’i Nadabe naho i Abiho, ana’ i Aharone, naho nasia’ iareo afo, naho nampipohañ’ emboke vaho ninday afo tsie añatrefa’ \nd Iehovà\nd*, ie tsy nandilia’e.
\v 2 Aa le niforoake boak’ am’ \nd Iehovà\nd* ty afo namorototo iareo, vaho nikoromak’ añatrefa’ \nd Iehovà\nd*.
\p
\v 3 Le hoe t’i Mosè amy Aharone, Izay ty talin-tsara’ \nd Iehovà\nd*, ie nanao ty hoe: Hampiavahe’ o mpañarine ahikoo iraho, vaho ho rengèñe añatrefa’ ondaty iabio. Fe nianjiñe t’i Aharone.
\p
\v 4 Kinanji’ i Mosè t’i Misaele naho i Eltsafane, ana’ i Oziele, rahalahin-drae’ i Aharone, le natao’e ty hoe: Mb’ etoa, takono boak’ aolo’ i toetse miavakey mb’ alafen-tobe añe o longo’oo.
\v 5 Aa le nimb’eo iereo nitakoñe aze aman-tsikiñe mb’ alafe’ i tobey mb’eo, amy nitsarae’ i Mosèy.
\p
\v 6 Le hoe t’i Mosè amy Aharone naho amy Elazare naho Itamare, ana’e, Ko añafahan-tsabaka ty añambone’ areo, naho ko mandria-tsaroñe tsy mone hihomake vaho hifetsak’ am’ondaty iabio ty haviñerañe. Fe o longo’ areoo, i anjomba’ Israele iabiy ty handala i famorototoañe niviañe’ \nd Iehovà\nd*y.
\v 7 Le ko mienga ty lalan-kibohom-pamantañañe tsy mone hihomake, amy te ama’ areo ty mena-pañoriza’ \nd Iehovà\nd*. Le nanoe’ iareo ty nitsarae’i Mosè.
\p
\v 8 Le hoe ty nitsarae’ \nd Iehovà\nd* amy Aharone,
\v 9 Ko mikama divay ndra toake, ihe naho o ana’o miharo ama’oo, t’ie mizilik’ amy kibohom-pamantañañey ao, tsy mone hikoromake. Fañè nainaie amo tarira’ areo mifandimbeo izay,
\v 10 hampiavahañe ty masiñe ami’ty tsotra naho ty maleotse ami’ty malio,
\v 11 naho hañanarañe o ana’ Israeleo ze hene fañè nitsarae’ \nd Iehovà\nd* am’ iereo am-pità’ i Mosè.
\p
\v 12 Le hoe t’i Mosè amy Aharone naho amy Elazare vaho Itamare, sehangan’ ana’e rey: Rambeso ty enga-mahakama nisisa amy nisoroñañe am’ \nd Iehovà\nd*y, vaho ikamao po-dalivay marine’ i kitreliy fa miava-do’e.
\v 13 Ho kamae’ areo amy toe-miavakey amy t’ie anjara’o naho anjara’ o ana’oo boak’ amy soroñañe am’ \nd Iehovà\nd*y, amy nandiliañ’ ahikoy.
\v 14 Ho kamae’o ami’ty malio ka ty tratra’ i engan-kelahelay naho ty tso’ i enga-kavoañey, ihe naho o ana-dahi’oo naho o anak-ampela’o miharo ama’oo, amy t’ie natolotse ho zo’o naho zo’ o keleia’oo boak’ amo engam-pañanintsiñe fisoroña’ o ana’ Israeleo.
\v 15 Hasese’ iareo mindre amo safo’e hisoroñañeo ty tson’ engan-kavoañe naho ty tratra’ i engan-kelahelay, hahelahela ho engan-kelahela añatrefa’ \nd Iehovà\nd*. Le ho azo naho o ana’ areo mindre ama’oo ho fañè tsy modo ami’ty nandilia’ \nd Iehovà\nd*.
\p
\v 16 Nitsoehe’ i Mosè amy zao i osen’ engan-kakeoy; inao finorototo! Niviñera’e t’i Elazare naho Itamare, ana’ i Aharone honka’e rey, ami’ty hoe:
\v 17 Ino ty tsy nihinana’ areo i engan-kakeoy amy toe-miavakey ao? Miavake izay vaho natolon’ Añahare anaha­reo hivave ty hìla’ i màroy hañeferañe iareo añatrefa’ \nd Iehovà\nd*.
\v 18 Inao, tsy nasese amy toe-miavakey ty lio’e, aa le ho nihinana’ areo amy toe-miavakey ao, amy nandiliakoy.
\p
\v 19 Le hoe t’i Aharone amy Mosè: Ingo te binanabana’ iareo anindroany i engan-kakeo’ iareoy naho o fisoroña’ iareo añatrefa’ \nd Iehovà\nd*o; aa i hene nizo ahiko anianiy, naho nihinanako i engan-kakeoy anindroany ampiva­zohoa’ \nd Iehovà\nd*, ho ni-nò’e hao?
\v 20 Ie jinanji’ i Mosè izay le nisoa am-pihaino’e ao.
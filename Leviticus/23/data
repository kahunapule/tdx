\c 23
\s1 Sabadidake Natolotse
\p
\v 1 Hoe ty nitsara’Iehovà amy Mosè,
\v 2 saontsio o ana’ Israeleo naho itaroño ty hoe: Ho koihe’ areo o fañoharañe miava’ Iehovào, famantañañe miavake, Inao o andro namotoañakoo.
\s1 Ty \nd Sabata\nd*
\p
\v 3 Eneñ’ andro ty fitoloñan-draha; le Sabotse fitofàñe ty andro fahafito, fitontoñañe miavake. Tsy hitoloña’ areo, fa Sabata am’ Iehovà amo fitobea’ areo iabio.
\s1 ty Pèsake naho ty Mofo tsy Po-dalivae
\r Vol 28.16-25
\p
\v 4 Inao o famantàña’ Iehovào, fañoharañe miavake ho koihe’ areo an-tsa’e tinendre.
\v 5 Ami’ty andro faha folo-efats’ ambi’ i volam-baloha’ey, ie miroñe ty andro le engam-pihelañ’ ambone’ Iehovà.
\v 6 Amy andro faha folo-lime-ambi’ i volañeiy ty sabadidak’ i mofo tsi-aman-dalivay am’ Iehovày; fito andro ty hikama’ areo mofo po-dalivay.
\v 7 Hanoe’ areo fañoharañe miavake amy andro valoha’ey; le tsy hitolon-draha.
\v 8 Fito andro ty hañenga’ areo soroñe am’ Iehovà. Le Fañòharañe Miavake ty andro faha-fito, tsy itoloñan-draha.
\s1 Ty Engan-Dengom-Boa
\p
\v 9 Hoe ty nitsara’ Iehovà amy Mosè:
\v 10 Saontsio amo ana’ Israeleo ty hoe: Ie mizilik’ an-tane hitolorako, vaho manonton-tsabo, le hindesa’ areo mb’ amy mpisoroñey mb’eo ty \f + \fr 23:10  \ft lengom-bora: vare hordea valoham-boa\f*lengom-bora’ i fanataha’ areoy.
\v 11 Le hahela­hela’e añatrefa’ Iehovà i lohavoay soa te ho no’e; amy loak’ andro’ i Sabataiy ty añelahelà’ i mpisoroñey aze.
\v 12 Le hengae’o amy andro añelahelà’o i bora’eiy ty vik’ añondrilahy tsy aman-kandra, ho soroñañe am’ Iehovà.
\v 13 Zao ty ho enga-maha­kama’e: ty mona fahafolo’ ty efà roe linaro menake, ho soroñañe am’ Iehovà ho hàñim-pañanintsiñe; divay ty ho enga-rano mpindre ama’e, fahèfa’ ty hine.
\v 14 Tsy hikama mofo ndra tsako natono ndra tsako-le nahareo ampara’ i andro zay, ampara’ ty añenga’ areo aman’ Añahare’ areo i engay; ho fañè nainai’e amo tarira’ areoo amo hene fitobea’ areoo.
\s1 Ty Takatakan-Kereñandro
\r Avo 34.22; Sor. 28.26-31; Fts 16.9-10
\p
\v 15 Mifototse amy loak’andro’ i \nd Sabotse\nd*y, i andro nindesa’ areo i loha-voan’ engan-kelahelaiy ty hañiaha’ areo \nd Sabotse\nd* fonitse fito.
\v 16 Añiaho andro limampolo pak’amy loak’andro’ i \nd Sabata\nd* fahafitoy; le añengao \f + \fr 23:16  \ft lengom-boa faharoe: vare bilè \f*lengom-boa am’ Iehovà.
\v 17 Hendeseñe boak’ añ’ akiba’ areo ao ty mofon-kelahela roe songa nanoeñe ami’ty mona fahafolo’ ty efà roe; natoñak’ an-dalivay ho engam-boa am’ Iehovà.
\v 18 Le tovo’ i mofoy añengao vik’ añondry fito tsy aman-kandra, ty bania, naho ty añondri­lahy roe, ho enga soroñeñe am’ Iehovà rekets’ o enga-mahakama’ iareoo naho o enga rano’ iareoo, hisoroñañe ho hàñim-pañanintsiñe am’ Iehovà.
\v 19 Le hengae’ areo ty vik’ oselahy ho engan-kakeo naho ty vik’ añondry roe hisoroñañe ho engam-pañanintsiñe.
\v 20 Hahelahela’ i mpisoroñey, ie naho i mofo lengom-boay ho engan-kelahela añatrefa’ Iehovà, vaho i vik’ añondry roe rey; hene avahe’ Iehovà ho a i mpisoroñey.
\v 21 Le ho koihe’areo amy andro zay ty fifanontoñañe miavake; tsy hitolon-draha nahareo. Ho fañè nainai’e amo fitobea’ areo iabio zay amo hene tarira’ areoo.
\p
\v 22 Aa ie manonton-tsabo an-tane’ areo ao, ko mitatake pak’ añ’ olo-teteke ey, le ko manontoñe ze nipopok’ amy fitatahañey; apoho ho a o rarakeo naho o ambahinio; Zaho Iehovà Andrianañahare’ areo.
\s1 Ty Sabadik’ antsiva
\p
\v 23 Le hoe ty nitsara\nd ’\nd* Iehovà amy Mosè:
\v 24 Saontsio ty hoe o ana’Israeleo: I volam-pahafitoy, i androm-baloha’ i volañeiy, le ho Fitofàm-bey ho anahareo, fampitiahiañe am-pitiofan-kankàñe naho fifanontoñañe miavake.
\v 25 Tsy hitolon-draha ama’e nahareo; fe hañenga soroñe am’ Iehovà.
\s1 Ty Andro Fañeferañe
\p
\v 26 Hoe ty nitsara’ Iehovà amy Mosè:
\v 27 Ho tondrok’ amy andro fahafolo’ i volam-paha-fitoy ty androm-pijebañañe, fifanontoñañe miavake ho anahareo: mili­era vatañe vaho mañengà soroñe am’ Iehovà.
\v 28 Ko mitoloñe amy andro zay, amy te androm-pijebañañe, hijebañañe anahareo añatrefa’ Iehovà Andrianañahare’ areo.
\v 29 Haitoañe am’ondati’eo ze tsy milie-batañe amy andro zay.
\v 30 Aa ndra iaia t’indaty mitoloñe ndra inoñ’ino amy andro zay le Zaho ty handrotsake indatiy am’ ondati’eo.
\v 31 Toe tsy hanao ndra inoñe atao fitoloñañe amy andro zay nahareo, ie fañè tsy ho modo amo tarira’ areoo, amo hene fitobea’ areoo.
\v 32 Ho \nd Sabata\nd*\f + \fr 23:32  \ft Sabata: fitofà amantañañe ami’ty taoñe\f* fitofàñe añoñe ama’ areo zay le hilie-batañe ama’e nahareo—ty hariva’ i andro fahasive’ i volañeiy; i harivay pak’ ami’ty hariva ty hañambena’ areo i Fitofà’ areoy.
\s1 Ty Sabadida-Kibohotse
\r Sor. 29.12-40; Fts 16.13-17
\p
\v 33 Le hoe ty nitsarae’ Iehovà amy Mosè:
\v 34 Saontsio amo ana’ Israeleo ty hoe: Amy andro fahafolo-lime ambi’ i volam-paha­fitoiy ty sabadida-kibohotse am’ Iehovà, ho fito andro.
\v 35 Fitontoñañe miavake i andro valoha’ey. Tsy hitoloñe ndra inoñ’ inoñe atao asa nahareo.
\v 36 Fito andro t’ie hañenga soroñe am’ Iehovà. Amy andro fahavaloy ty hanoa’ areo fitontoñañe miavake vaho hañenga soroñe am’ Iehovà. Sabadidake bey zay le tsy hitoloñ’ ama’e nahareo.
\p
\v 37 Famantaña’ Iehovà irezay, ikoiha’ areo ho fitontoñañe miavake, hañengañe soroñe am’ Iehovà: enga oroañe naho enga mahakama, soroñe naho enga rano, songa ami’ty andro’e,
\v 38 ho tovo’ o \nd Sabata\nd*’ Iehovào, naho o fañenga’ areoo, naho o hene enga’ areo am-panta naho an-tsatrin’ arofo ho banabanae’ areo am’ Iehovào.
\p
\v 39 Aa ie amy andro fahafolo-lime ambi’ i volam-pahafitoy, ie fa natonto’ areo ty voka’ i taney, le hambena’areo i sabadidak’ Iehovày fito andro; fitofàñe ty andro valoha’e vaho fitofàñe ty andro faha-valo.
\v 40 Ie amy andro valoha’ey ro hitoha ran-katae reke-boa’e amo hatae fanjakao naho ran-tsatrañe naho ratse mandrevake naho ran-tsohihy añ’ olon-drano ey; vaho hirebeke añatrefa’ Iehovà Andria­nañahare’ areo fito andro.
\v 41 Hambena’ areo i Sabadidake am’ Iehovày fito andro boa-taoñe, ho fañè nainai’e amo tarira’ areoo, hitsinjaha’ areo amy volam-pahafitoy.
\v 42 Hitobe an-kibohotse fito andro naha­reo; ze nisamaheñe e Israele ao iaby ty hañialo an-tsokemitrahañ’ ao,
\v 43 hahafohina’ o tarira’ areoo te nampitobèko an-kibohotse ao o ana’ Israeleo ie nampiavoteko an-tane Mitsraime añe: Zaho Iehovà Andrianañahare’ areo.
\p
\v 44 Aa le tinaro’ i Mosè amo ana’ Israeleo o famantaña’ Iehovào.
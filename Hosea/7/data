\c 7
\q1
\v 1 Ie ho nanàha Israele raho,
\q1 le niafa-takoñe ty hakeo’ i Efraime,
\q1 naho ty halò-tsere’ i Somerone\f + \fr 7:1  \ft Somerone: vohi-fitalakesañe\f*;
\q1 fa nitolom-pamañahiañe;
\q1 mimoak’ ao ty mpikizo
\q1 vaho mitavañe alafe eo
\q1 ty malaso mpifañosoñe.
\q1
\v 2 Toe tsy tsakoré’ iareo añ’arofo ao
\q1 te hene tiahiko ty halò-tsere’ iareo;
\q1 miarikoboñe iareo ty sata’ iareo,
\q1 aolo’ ty tareheko eo.
\q1
\v 3 Ampifalea’ iareo i mpanjakay
\q1 amo sata-rati’ iareoo,
\q1 naho o roandriañeo amo fandañira’eo.
\q1
\v 4 Fonga mpandrañaotse
\q1 manahake ty toñake finana’ i mpanoñakey
\q1 ie tsy nasoro’e sikal’ami’ty fibokobokoan-kòba ampara’ ty fiboenara’e.
\q1
\v 5 Tañ’ andro’ i mpanjakan-tikañey,
\q1 nisilofe’ ty hamaen-divay o roandriañeo,
\q1 ie nañoho-pitañe amo mpandrabioñeo.
\q1
\v 6 Fa hinalankañe hoe toñake
\q1 ty arofo’ iareo,
\q1 ie mirekak’ avao te haleñe ie mirotse avao i mpanoñakey;
\q1 le ie maraindray, miforehetse
\q1 hoe afo milebaleba.
\q1
\v 7 Manao hamaen-toñake iaby,
\q1 fa finorototo’ iareo o mpizaka’eo;
\q1 le fonga nihotrake o mpanjaka’eo;
\q1 leo raike tsy mikanjy ahy.
\q1
\v 8 Efraime: mpitraok’ amo ambahinio,
\q1 hoe mokary tsy navalike t’i Efraime.
\q1
\v 9 Nabotse’ o ambahinio ty haozara’e,
\q1 fe amoea’e;
\q1 eka etia naho atia ama’e ty maròy foty,
\q1 fe tsy rendre’e.
\q1
\v 10 Mitalily an-dahara’e ty fisengea’ Israele,
\q1 fe mboe tsy nimpoly am’ \nd Iehovà\nd*
\q1 Andrianañahare’e,
\q1 vaho mb’e mboe tsy mipay Aze iereo
\q1 amy hoe zay iaby.
\q1
\v 11 Manahake deho minè t’i Efraime,
\q1 tsy mahafohiñe;
\q1 koihe’ iereo ty Mitsraime
\q1 vaho mionjomb’e Asore mb’eo.
\q1
\v 12 Handafihako harato iereo te mañavelo;
\q1 ho tariheko mañambane
\q1 manahake o voron-dikerañeo;
\q1 ho liloveko iereo amy
\q1 nitalilieñe amy fivori’ iareoy.
\q1
\v 13 Hankàñe ama’e! fa nandripàke amako;
\q1 firotsahañe am’ iereo fa niola amako!
\q1 Ho nijebañeko
\q1 f’ie nifosa vande.
\q1
\v 14 Mboe tsy nitoreo amako
\q1 boak’añ’arofo iereo,
\q1 ndra t’ie mangolalaik’ am-pandreañ’ao;
\q1 nifanontoñe ty amy ampembay
\q1 naho i divay vaoy,
\q1 fe iambohoa’ iareo raho.
\q1
\v 15 Ndra t’ie naòko, naho
\q1 nampifatrareko o sira’ iareoo,
\q1 mbe ikinia’ iareo haratiañe avao.
\q1
\v 16 Nibalike iereo, fe tsy mañambone
\q1 hoe fale am-pañahy;
\q1 ho tsingoroem-pibara o roandria’eo
\q1 ami’ty firengevoham-pamele’ iareo,
\q1 izay ty ho fandrambioñañe
\q1 iareo an-tane Mitsraime añe.
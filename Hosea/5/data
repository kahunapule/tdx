\c 5
\q1
\v 1 Inao, ry mpisoroñeo,
\q1 mitsendreña ry anjomba’ Israeleo,
\q1 manokilaña ravembia ry anjomba’
\q1 i mpanjakay, fa ama’ areo i zakay;
\q1 amy t’ie fandrik’ amy Mitspà\f + \fr 5:1 \ft Mitspa: fitilik’abo; anjoanjo\f*
\q1 naho harato nalafike ho amy Tabore\f + \fr 5:1 \ft Tabore: talango’e; hiringiry; \f*;
\q1
\v 2 vaho mpiola miheotse t’ie mandenta
\q1 ndra te nendahako.
\q1
\v 3 Fàntako t’i Efraime naho
\q1 tsy mietak’ amako t’Israele;
\q1 fa manao hakarapiloan-drehe Efraime,
\q1 vaho maleotse t’Israele.
\q1
\v 4 Tsy ho safirie’ iareo ty himpoly aman’Añahare’ iareo;
\q1 fa añivo’ iareo ao ty fañahin-kakarapiloañe,
\q1 vaho tsy fohi’ iereo t’\nd Iehovà\nd*.
\q1
\v 5 Mitalily an-dahara’e
\q1 ty fiebotsebora’ Israele;
\q1 toly ndra hitsikapy an-kakèo
\q1 t’Israele naho i Efraime;
\q1 hiharo hihotrak’ am’ iereo ka t’Iehodà.
\q1
\v 6 Hendese’ iereo ty lia-rai’ iareo
\q1 naho o mpirai-tro’ iareoo
\q1 ho paia’ iereo t’\nd Iehovà\nd*,
\q1 fe tsy ho oniñe, fa nisitake.
\q1
\v 7 Fa niola am’ \nd Iehovà\nd* iereo,
\q1 naho nahatoly anak’amontoñe;
\q1 aa le habotse’ ty pea-bolañe
\q1 reke-panañañe.
\q1
\v 8 Tiofo e Gibà\f + \fr 5:8 \ft Gibà; haboañe\f* i antsivay
\q1 naho e Ramà\f + \fr 5:8 \ft Ramà: ambone, miereñereñe\f* i soliy;
\q1 koiho e Bet’avene ty hankàñe:
\q1 mitoliha ry Beniamine\f + \fr 5:8 \ft Beniamine: am-pitan-kavana\f*.
\q1
\v 9 Ho koaheñe t’i Efraime
\q1 amy andro fandilovañey;
\q1 fa nampahafohineko o fifokoa’
\q1 Israeleo ze toe hifetsake.
\q1
\v 10 Manahake ty mpameve vorovoro
\q1 o roandria’ Iehodào;
\q1 hadoandoako am’ iereo hoe rano
\q1 ty habosehako.
\q1
\v 11 Forekekèñe t’i Efraime demok’ an-jaka;
\q1 ie nañorike haloloañe an-tsatri’e.
\q1
\v 12 Aa le ho bararaok’ amy Efraime iraho,
\q1 naho haloloañe amy anjomba’ Iehodày.
\q1
\v 13 Ie nahaoniñe i arete’ey t’i Efraime,
\q1 naho i fere’ey t’Iehodà,
\q1 le nihitrike mb’ Asorey mb’eo,
\q1 naho nisangitrife’e i mpanjaka Iaribey\f + \fr 5:13 \ft Iaribe: mpamale fate\f*;
\q1 f’ie tsy hahajangañ’ azo,
\q1 vaho tsy ho melañe’e i fere’oy.
\q1
\v 14 Ho liona amy Efraime iraho,
\q1 naho liona tora’e amy anjomba’ Iehodày;
\q1 Izaho le Izaho avao ty handrimitse
\q1 vaho hienga;
\q1 hinday iraho le ia ty haharombake.
\q1
\v 15 Homb’eo iraho himpoly
\q1 mb’añ’akibako añe,
\q1 ampara’ t’ie miantoke o hakeo’eo,
\q1 naho mipay ty tareheko;
\q1 ie am-poheke ro hitsoek’ahy.
\c 10
\q1
\v 1 Vahe nandrevake t’Israele,
\q1 niregorego o voa’eo,
\q1 ie nitombo o famokara’eo,
\q1 le nampitomboe’e ka o kitreli’eo;
\q1 mira ami’ty havokara’ i tane’ey
\q1 ty nampisomontie’e o samposampo’eo.
\q1
\v 2 Fa mizara ty arofo’ iareo;
\q1 fa hivave hakeo iereo;
\q1 ho hatsafe’e o kitreli’ iareoo,
\q1 ho rotsahe’e o samposampo’eo.
\q1
\v 3 Hanao ty hoe iereo te aniany,
\q1 Tsy amam-panjàka zahay,
\q1 ami’ty tsy fañeveña’ay am’ \nd Iehovà\nd*;
\q1 fa ho nanao inoñe ho antika
\q1 ty mpanjaka?
\q1
\v 4 Mivolambolañe avao iereo,
\q1 manao fanta vìlañe naho mifañìna;
\q1 aa le hitiry hoe lombiry
\q1 am-bavahalin-tete’ iareo ty zaka.
\q1
\v 5 Mihondrahondra o mpimone’
\q1 i Someroneo ty amo bania’ i Bet’aveneo;
\q1 handala i baniay ondatio,
\q1 naho o mpisoroñe
\q1 nañonjoñe azeo, ty amy enge’ey,
\q1 fa niakatse añe izay.
\q1
\v 6 Ie hasese mb’e Asore añe
\q1 ho ravoravo am’ Iarebe mpanjaka;
\q1 ho salareñe t’i Efraime,
\q1 vaho ho meñatse t’Israele
\q1 ty amo fañòha’eo.
\q1
\v 7 I Somerone: fa naitoañe i mpanjaka’ey,
\q1 manahake ty vore
\q1 mihafoñ’ ambone rano eo.
\q1
\v 8 Ho rotsaheñe o kitreli’ i Aveneo,
\q1 ty hakeo’ Israele;
\q1 hitiry amo kitreli’e iabio ty fatike
\q1 naho ty hisatse,
\q1 le hanoeñe ty hoe o vohitseo,
\q1 Lembefo zahay;
\q1 naho o haboañeo,
\q1 Mitraboha ama’ay.
\q1
\v 9 Ry Israele, fa nandilatse
\q1 hirik’añ’andro’ i Gibà irehe;
\q1 nijihetse ey avao iereo;
\q1 Tsy nahafivohotse ondaty mirengevoke e Gibà ao i hotakotakey.
\q1
\v 10 Ho liloveko an-tsatriko;
\q1 vaho hifanontoñe haname iareo
\q1 o kilakila’ ondatio,
\q1 le ho rohizeñe ty amy
\q1 hakeo roe zay iereo.
\q1
\v 11 Kiloa finolake t’i Efraime,
\q1 tea’e ty mandisañe;
\q1 le nampiariako ambone’ i hàto’e fanjàkay
\q1 ty ana-joka, hitariha’ i Efraime,
\q1 hitan-dasarý t’Iehodà, vaho
\q1 ho bonabonahe’ Iakobe o boko’eo.
\q1
\v 12 Mitongisa havantañañe,
\q1 mitataha fiferenaiñañe;
\q1 bonabonaho o moka’ areoo;
\q1 fa tondroke ty fipaiañe \nd Iehovà\nd*,
\q1 ampara’ t’ie totsake eo
\q1 hampidoañe havañonañe ama’ areo.
\q1
\v 13 Navae’ areo ty halò-tsereke,
\q1 nitatahe’ areo ty hakeo,
\q1 ho kamae’ areo ty vokam-pandañirañe,
\q1 amy te niatoa’o o sata’oo,
\q1 naho ty hatsifotofoto’ o fanalolahi’oo.
\q1
\v 14 Aa le hitroatse añivo’ ondati’oo
\q1 ty fifandragaragàñe;
\q1 fonga ho rotsake o rova fatratseo,
\q1 manahake ty nandrotsaha’
\q1 i Salmane\f + \fr 10:14 \ft Salmane: mampilongo; fonitse; tambe\f* i Bet’arbele\f + \fr 10:14 \ft Bet’arbele: Filonadonan’Andrianañahare\f*,
\q1 tañ’andro’ i hotakotakey;
\q1 dinemoke rekets’ an-drene’e o ana’eo.
\q1
\v 15 Hambañe amy zay ty hanoa’ i Betele o halò-tsere’ areoo;
\q1 ho vata’e aitoañe ty mpanjaka’ Israele
\q1 te maraindray.
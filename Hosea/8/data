\c 8
\q1
\v 1 Ano am-palie’o eo i antsivay,
\q1 hihelañe mb’añ’anjomba’ \nd Iehovà\nd*
\q1 mb’eo re hoe vantio,
\q1 amy t’ie nivalik’ amy fañinakoy
\q1 vaho niola amo Fanoroakoo.
\q1
\v 2 Hitoreo amako hao t’Israele:
\q1 Ry Andrianañahare,
\q1 fa nahafohiñ’Azo zahay.
\q1
\v 3 Fa nahifi’ Israele añe ty soa;
\q1 horidañe’ o rafelahio iereo.
\q1
\v 4 Nampijadoñe mpifeleke iereo,
\q1 fe tsy boak’ amako;
\q1 manam-pifehe, fe nofiko;
\q1 nanoe’ iereo ndrahare avao o volafoty naho volamena’ iareoo, soa te haitoañe.
\q1
\v 5 I bania’oy ry Somerone, ty nañitoañ’ azo;
\q1 misolebotse ama’o ty habosehako;
\q1 ampara’ te ombia t’ie hahatakatse
\q1 lio-hakeo?
\q1
\v 6 F’ie boak’ am’ Israele;
\q1 rinanjim-pitoroñe;
\q1 toe tsy Andrianañahare;
\q1 le ho demoheñe i bania’ i Somerone rey.
\q1
\v 7 Nitongy i tiokey iereo,
\q1 vaho ho tatahe’ iereo ty tangololahy;
\q1 tsy hanam-bokatse iereo;
\q1 tsy hiborake ty taho’e
\q1 fe ndra t’ie hamokatse,
\q1 habotse’ ty ambahiny.
\q1
\v 8 Fa nagodrañe t’Israele;
\q1 le hoe fanake tsy vara
\q1 amo kilakila’ ondatio ao,
\q1
\v 9 amy te nionjomb’Asore mb’eo,
\q1 i borìke lý mirerererey;
\q1 manambe sakeza t’i Efraime.
\q1
\v 10 Aa ndra t’ie nandeta-­vatañe amo fifeheañeo, hatontoko henaneo,
\q1 ie fa ninìke ty amy nampijiniam-panjaka
\q1 naho o roandriañeo.
\q1
\v 11 Nampitombo kitrely handilara’e
\q1 t’i Efraime; hakeo ama’e i kitrely rey.
\q1
\v 12 Sinokiko ama’e ty raha maro amy
\q1 Fanoroakoy
\q1 fe natao’e ho raha ankafaankafa.
\q1
\v 13 Banabanae’ iereo soron-draho,
\q1 isoroña’ iareo hena naho kamae’e;
\q1 fe tsy no’ \nd Iehovà\nd*;
\q1 ho tiahi’e o tahi’ iareoo,
\q1 vaho ho vale’e o hakeo’ iareoo;
\q1 himpoly mb’e Mitsraime mb’eo iereo.
\q1
\v 14 Amy te nandikofa’Israele i Mpitsene azey, vaho nandranjy anjomba bey;
\q1 fa nampitombo kijoly t’Iakobe\f + \fr 8:14  \ft Iakobe: tomitse; misolo am-pitake\f*;
\q1 aa le hañirahako afo o rova’eo,
\q1 fonga habotse’e o anjomba’eo.
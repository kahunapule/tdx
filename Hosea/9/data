\c 9
\q1
\v 1 Ko mirebeke ry Israele,
\q1 ko miriñariña an-kobaiñe
\q1 manahake ondatio;
\q1 nisitak’ aman’Añahare’o irehe,
\q1 nitea’o ty tamben-karapilo
\q1 an-toe-panongàñe eo.
\q1
\v 2 Tsy hahaeneñe iareo o toe-
\q1 pamofoha’eo naho o fipiritan-divaio,
\q1 vaho hifotetse ama’e ty divay vao.
\q1
\v 3 Tsy ho tambatse an-tane’ \nd Iehovà\nd* ao;
\q1 fa hibalike mb’e Mitsraime mb’eo
\q1 t’i Efraime,
\q1 naho hilintseñe hàneñe tsy malio
\q1 e Asore añe.
\q1
\v 4 Ie tsy mañilin-divay am’ \nd Iehovà\nd*,
\q1 naho tsy ho no’e ka o fisoroña’ iereoo,
\q1 fa hoe mofom-pandala,
\q1 fonga tiva ze mikama ama’e:
\q1 a’ iareo avao izay,
\q1 fe tsy mete mimoak’ amy anjomba’
\q1 \nd Iehovà\nd*y ao ty mahakama’ iareo
\q1 ty amo arofo’ iareoo.
\q1
\v 5 Ino ty hanoe’ areo amo
\q1 sabadidam-pitontonañeo?
\q1 naho amo andro namantaña’ \nd Iehovà\nd*o?
\q1
\v 6 Ingo te nisitaha’ iereo ty fandrotsahañe;
\q1 fe hatonto’ i Mitsraime, haleve’ i Mofe\f + \fr 9:6 \ft Mofe: akiba o vañoñeo\f*
\q1 ho lovae’ o hisatseo ze nisoa amo
\q1 volafoti’ iareoo;
\q1 fatike ty hitiry amo kivoho’ iareoo.
\q1
\v 7 Fa tondroke o androm-pitilihañeo
\q1 fa pok’eo o androm-pamaleañeo;
\q1 hapota’ Israele izay;
\q1 dagola ty mpitoky,
\q1 minè t’indaty entoen-troke,
\q1 ty amy fitoabora’ o hakeo’oo,
\q1 bey ty falaiñañe azo.
\q1
\v 8 Mpijilojilon’ Añahareko t’i Efraime
\q1 fe fandri-bom-pitsindroke
\q1 o sata’ i mpitokiy iabio, toe falaiñañe añ’anjomban’Añahare’e ao.
\q1
\v 9 Fa pok’ an-dalek’ ao iereo,
\q1 naniva vatañe manahake
\q1 tañ’andro’ i Gibà;
\q1 toly ndra ho tiahi’e o hakeo’eo
\q1 vaho ho tilihe’e o tahi’eo.
\q1
\v 10 Tendrek’ ahy hoe valòboke
\q1 an-dratraratra añe t’Israele;
\q1 nitreako o rae’eo hoe loham-boan-tsakoa amy fifotora’ey;
\q1 fe nimoake e Baal-peore\f + \fr 9:10 \ft Baal-Peore: Talen-kirike, Andrian-davake\f*
\q1 ie nitokañe ho amity raha mahameñatse,
\q1 vaho naniva vatañe
\q1 mira amo raha kokoa’ iareoo.
\q1
\v 11 I Efraime: hitiliñe añe hoe voroñe
\q1 ty enge’ iareo,
\q1 ho po-pisamahañe,
\q1 naho hakoahañe an-koviñe ao
\q1 vaho tsy am-piareñañe.
\q1
\v 12 Ndra t’ie mañabey anake, hampandalàko,
\q1 tsy hahatoly lahilahy raike;
\q1 Eka! hankàñe am’iereo ka te isitahako.
\q1
\v 13 I Efraime, manahake ty nahatreavako
\q1 i Tsore, ie tinongy an-tane fanjàka;
\q1 fe hakare’ i Efraime ho amy
\q1 mpanjamañey o ana-dahi’eo.
\q1
\v 14 Atoloro iareo, ry \nd Iehovà\nd*
\q1 ze satri’o hatolotse:
\q1 toloro hòviñe mampiboloañe
\q1 naho fatroa kapaike.
\q1
\v 15 E Gilgale iaby o hakeo’eo,
\q1 tañe ty namotorako falaiñañe am’ iareo,
\q1 ami’ty halò-tsere’ o sata’eo ty
\q1 handroahako iareo amy anjombakoy,
\q1 tsy hikokoako ka;
\q1 fonga mpiola o roandria’eo.
\q1
\v 16 Linafa t’i Efraime, maike o vaha’eo,
\q1 tsy hamokatse voa ka iereo;
\q1 aa ndra t’ie mahatoly,
\q1 haitoako ty sabon-koviñe noro’ iareo.
\q1
\v 17 Hahifin’Añahare añe iereo,
\q1 ami’ty tsy fañaoña’ iareo Aze;
\q1 vaho ho mpirererere amo
\q1 kilakila’ondatio añe\f + \fr 9:17 \ft Its 28:36\f*.
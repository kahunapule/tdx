\c 14
\q1
\v 1 Ho vave’ i Somerone o tahi’eo,
\q1 amy t’ie niody aman’Añahare’e;
\q1 hampikorovohem-pibara;
\q1 ho demoheñe an-damilamy
\q1 o anak’ ajaja’ iareoo,
\q1 ho boraheñe an-drimitse
\q1 o rakemba mivesatseo.
\q1
\v 2 Ry Israele, mimpolia mb’am’ \nd Iehovà\nd*
\q1 Andrianañahare’o;
\q1 fa nampihotrake azo o hakeo’oo.
\q1
\v 3 Andeso saontsy, le mibaliha mb’am’\nd Iehovà\nd*: ano ty hoe:
\q1 Fonga afaho o hakeoo, rambeso an-kasoa,
\q1 vaho hengae’ay ty banian-tsoñi’ay\f + \fr 14:3 \ft Heb 13:5\f*.
\q1
\v 4 Tsy haharombak’ anay t’i Asore;
\q1 izahay tsy hiningitse an-tsoavala,
\q1 le tsy hanao ty hoe amo sata-pità’aio:
\q1 Ry ndrahare’ay.
\q1 Fa ama’o ty hahaoniña’
\q1 ty bode-rae fiferenaiñañe.
\q1
\v 5 Ho jangañeko ty fidisa-voli’ iareo;
\q1 hikokoako an-tsatrin-tro,
\q1 fa mitolike ty habosehako.
\q1
\v 6 Hanahake ty zono am’ Israele raho;
\q1 ie hidorenake hoe antake mandriake,
\q1 vaho hirifondrifoñe hoe Libanone.
\q1
\v 7 Handrevake o ra’eo,
\q1 naho hanahake ty andramahe ty enge’e,
\q1 vaho hoe Libanone ty harifondrifo’e.
\q1
\v 8 Himpoly iaby o mialok’ ama’eo;
\q1 ho tolorañ’ aiñe manahake i ampembay,
\q1 le hiraorao hoe vahe,
\q1 vaho handrifondrifoñe
\q1 hoe ty hamañiran-divai’ i Libanone.
\q1
\v 9 Le hanao ty hoe t’i Efraime:
\q1 Hanoeko inoñe ka o samposampoo?
\q1 Fa nitsanoñeko naho nijiloveko,
\q1 Manahake ty kile maindoñe ama’o raho,
\q1 amako ty aharendreha’o voa.
\q1
\v 10 Ee te hahafohiñe o raha zao ty mahihitse,
\q1 naho haharendreke o mahilalao.
\q1 Amy te vantañe o lala’ \nd Iehovà\nd*o,
\q1 ie orihe’ o vañoñeo,
\q1 fe itsikapia’ o miolao.
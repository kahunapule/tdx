\c 13
\q1
\v 1 Ie nisaontsy ama-nevenevetse t’i Efraime
\q1 le nonjoneñe e Israele ao,
\q1 fe nizoeñe te aman-kakeo
\q1 ty amy Baale, vaho nihomake.
\q1
\v 2 Ie henanekeo, mitolom-pandilatse avao,
\q1 nampitranake saren-draha ami’ty volafoti’ iareoo, ty amo hilala’ iareo, toe samposampon-draha,
\q1 fitoloña’ ty kante;
\q1 anoa’iareo ty hoe: Angao horofa’
\q1 o mpanao soroñeo i bania rey.
\q1
\v 3 Aa le hanahake
\q1 ty zono maraindray iereo,
\q1 naho i mika am-pangoàñ’andro
\q1 mihelañey;
\q1 hambañe an-kàfo’e asiotsion-talìo boak’an-toe-pifofohañe eo,
\q1 vaho hatoeñe boak’an-toñak’ ao.
\q1
\v 4 Fa izaho \nd Iehovà\nd* Andrianañahare’o
\q1 boak’ an-tane’ i Mitsraime añe;
\q1 aa le tsy hahafohin-drahare ila’e nahareo naho tsy Izaho;
\q1 fa tsy eo ty mpandrombake
\q1 naho tsy Izaho avao.
\q1
\v 5 Napotako an-dratraratra añe irehe,
\q1 an-tane kankañe añe.
\q1
\v 6 Ie nifahanañe le niboboke, toe nianjañe, le nikavokavok’ an-troke,
\q1 izay ty nandikofa’ iareo ahy.
\q1
\v 7 Aa le liona am’ iereo iraho henaneo,
\q1 hanampohako hoe farasy añ’olon-dalañeo.
\q1
\v 8 Hipoke am’iereo iraho hoe dòbe mandala
\q1 handrimitse ty saron’arofo’ iareo;
\q1 vaho habotseko hoe liona;
\q1 ho rimiteko hoe biby hako.
\q1
\v 9 Ry Israele, mampianto vatan-drehe,
\q1 fa amako ty fañolorañ’azo.
\q1
\v 10 Aia ty mpanjaka’o
\q1 handrombak’ azo an-drova’o iaby?
\q1 Naho o mpizaka’oo nanoe’o ty hoe~:
\q1 Añomezo mpanjaka naho roandriañe?
\q1
\v 11 Tinoloko mpanjaka irehe ami’ty habosehako;
\q1 vaho nasintako ami’ty fifomboko.
\q1
\v 12 Mifamahotse ty tahi’ i Efraime,
\q1 mihaja ao o hakeo’eo.
\q1
\v 13 Hivotrak’ama’e
\q1 ty fitsongoan’ ampela;
\q1 ie ana-dahy tsy mahilala,
\q1 tsy ho nihenekenek’ ambavan-koviñe ao.
\q1
\v 14 Ho jebañeko ami’ty haozara’
\q1 i Tsikeokeokey hao?
\q1 ho vilieko aiñe amy Havilasiy?
\q1 O Havilasio, aia o angorosi’oo?
\q1 O Tsikeokeokeo,
\q1 aia o fandrotsaha’oo?\f + \fr 13:14 \ft Ko I 15:55\f*
\q1 Mietak’ amo masokoo ty tretre.
\q1
\v 15 Ndra te ie mibodobodo amo vindao,
\q1 ho avy ty tiok’atiñanañe;
\q1 hivovo boak’ am-patram-bey ao
\q1 ty tio’ \nd Iehovà\nd*,
\q1 le ho maike i rano’e manganahanay,
\q1 ho ritse i loha-rano’e nigoangoañey,
\q1 ho haofe’e ty an-driha’e ao
\q1 hañakatse ze hene vara’e sarotse.
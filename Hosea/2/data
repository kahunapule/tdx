\c 2
\p
\v 1 Fe mbe ho mira amo fasen-driakeo ty ia’ o ana’ Israeleo, ze tsy ho mete zeheñe ndra iaheñe; ie amy zay, amy tane nanoañe ama’ areo te Tsy ondatiko nahareoy, ty hafetse am’ iereo te Anan’ Añahare Veloñe.
\v 2 Le hifanontone o ana’ Iehodào naho o ana’ Israeleo, naho ho tendrè’ iareo ty mpiaolo raike ho a iareo, vaho hitombo an-tane eo: fa jabajaba ty andro’ Iezreèle.
\p
\v 3 Anò amo roahalahi’ areoo ty hoe: Amý\f + \fr 2:3  \ft Amý: ondatikoo\f*, naho aman-droahavave’ areo ty hoe; Rohamà\f + \fr 2:3  \ft Rohamà: niferenaiñañe\f*
\q1
\v 4 Mifanjomora aman-drene’ areo;
\q1 mifangatora;
\q1 fa tsy tañanjombako,
\q1 vaho tsy vali’e raho.
\q1 Aa le ampañafaho an-tarehe’e eo
\q1 o hakarapiloa’eo naho
\q1 añivo’ o fatroa’eo
\q1 o fandrañaota’eo;
\q1
\v 5 tsy mone ho holireko,
\q1 naho hapoko manahake
\q1 i andro nahatoly azey,
\q1 naho hanoeko hoe tane ratraratra,
\q1 naho hadoko an-tane maik’ añe
\q1 vaho havetrako an-karan-dranoañe.
\q1
\v 6 Tsy hiferenaiñako ka o ana’eo
\q1 fa anak’amontoñe.
\q1
\v 7 Toe nanao satan-tsimirira ty rene’iareo
\q1 nimeñatse i nampiareñe iareoy;
\q1 ie nanao ty hoe,
\q1 ho paiako añe o sakezako
\q1 mamahañe ahy mofo naho rano,
\q1 ty volon’añondry naho ty leniko,
\q1 ty menake vaho ty finomakoo.
\q1
\v 8 Aa le ingo, ho faherako fatike ty lala’o,
\q1 vaho hañoreñako kijoly
\q1 tsy hahatreava’e ty homba’e.
\q1
\v 9 Himanea’e orik’ amy zao o sakeza’eo
\q1 fe tsy ho tra’e;
\q1 ho paia’e iereo fa tsy ho trea’e;
\q1 hanao ty hoe amy zao re,
\q1 Homb’eo raho himpoly
\q1 mb’amy valiko valoha’ey mb’eo,
\q1 fa nisoa te amo henaneo i henane zay.
\q1
\v 10 Fa namoea’e te nanjotsoako
\q1 ampemba naho divay vaho menake;
\q1 le nampitomboeko ama’e
\q1 ty volafoty naho volamena
\q1 nañamboare’ iareo Baaleo.
\q1
\v 11 Hibalike raho le hendeseko
\q1 ty ampembako añ’andro’e
\q1 naho ty divaiko an-tsa’e,
\q1 vaho hasintako i volon’añondrikoy
\q1 naho i leny natoloko aze
\q1 hanaroña’e ty fihaloa’ey.
\q1
\v 12 Ie henane zao, le ho boraheko ty fimeñara’e am-pahaisaha’ o sakeza’eo,
\q1 le tsy eo ty hahavo­tsots’ aze an-tañako.
\q1
\v 13 Fonga hajiheko o hafalefalea’eo,
\q1 o sabadidam-pitontona’eo\f + \fr 2:13  \ft Sabadidam-pitontonañe: P’sake, Halimampolo, Kibohotse\f*,
\q1 naho o pea-bola’eo, naho o fitofa’eo
\q1 vaho o hene androm-pamantaña’eo.
\q1
\v 14 Ho firaeko añe o vahe’eo
\q1 naho o sakoa’eo;
\q1 i natao’e ty hoey, Tàngeko ‘nio,
\q1 natolo’ o sakezakoo ahiko;
\q1 aa le hafotsako ho ratraratra zay
\q1 ho fihina’ o bibin-kivokeo.
\q1
\v 15 Hampitiliheko ama’e ty andro’ o Baaleo,
\q1 i nañoroa’e tsotse rezay,
\q1 ie niravake o bange’eo naho o fomela’eo,
\q1 naho nitsoeke o sakeza’eo
\q1 vaho nandikok’ ahy, hoe t’\nd Iehovà\nd*.
\q1
\v 16 Aa le ingo t’ie ho sigiheko,
\q1 naho hendeseko mb’am-patrambey
\q1 mb’eo vaho hidiby aze an-troke.
\q1
\v 17 Le hatoloko aze ty tanem-bahe boak’añe,
\q1 naho ty vavatane’ i Akore\f + \fr 2:17  \ft Akore: am-poheke\f*
\q1 ho lalam-pampitamàñe;
\q1 ie hisabo añe manahake
\q1 tañ’andron-katora’e,
\q1 hambañe amy andro niakara’e
\q1 an-tane Mitsraime\f + \fr 2:17  \ft Mitsraime: Mpamorekeke; hasotriañe\f* añey.
\p
\v 18 Amy andro zay, hoe t’\nd Iehovà\nd*, le ho kanjie’o raho ami’ty hoe Valiko, vaho tsy hatao’o Baale ka.
\v 19 Fa hasintako am-bava’e ao ty añara’ o Baaleo, vaho tsy ho toñoneñe ka o añara’eo.
\v 20 Ie amy andro zay, hanoako fañina añivo’ iereo naho o bibin-kivokeo naho o voron-dikerañeo, naho o milaly an-tane eoo; le ho pozaheko ty fale naho ty fibara naho ty fihotakotaha’ ty tane toy vaho hampiroteko am-pierañerañañe.
\v 21 Le ho fofoeko ho ahy nainai’e; eka ho fofoeko ho ahy an-kavantañañe naho an-katò naho an-kafatra­ram-pikokoañe naho fiferenaiñañe;
\v 22 ie fofoeko ho ahy am-pigahiñañe, le ho fohi’o t’\nd Iehovà\nd*.
\q1
\v 23 Ie amy andro zay, hoe t’\nd Iehovà\nd*,
\q1 le hamale raho, ho toiñeko o likerañeo,
\q1 vaho ho valè’ iereo i taney;
\q1
\v 24 le hamale i ampembay
\q1 naho i divaiy naho i menakey ty tane;
\q1 vaho ho valè’ iareo t’Iezreèle.
\q1
\v 25 Le ho tongiseko ho ahy an-tane ao re;
\q1 naho ho ferenaiñako i tsy niferenaiñañey
\q1 naho hataoko amo tsy ni-ondatikoo ty hoe : Ondatiko rehe;
\q1 vaho hanoa’ iareo ty hoe:
\q1 Andrianañahareko.
\c 11
\q1
\v 1 Ie mbe ni-ajaja t’Israele, le nikokoako vaho tinokako hiakats’ i Mitsraime i ana-dahikoy.
\q1
\v 2 Ie nikanjieko iereo
\q1 àntsake te nihànkañe,
\q1 nisoroñe amo Baaleo, vaho
\q1 nañembok’ amo samposampoo.
\q1
\v 3 Izaho ty nañoke i Efraime hitekeñe,
\q1 rinambeko an-tañañe,
\q1 fe tsy napota’iereo te
\q1 izaho ty nampijangañe.
\q1
\v 4 Tinariko an-tali’ondaty,
\q1 am-bahem-pikokoañe,
\q1 le nanahake ty mpañaka-joka
\q1 an-kàto’ iareo raho
\q1 vaho finahako mora.
\q1
\v 5 Apoho himpoly mb’an-tane Mitsraime re,
\q1 naho ho mpanjaka’e t’i Asore,
\q1 amy t’ie mifoneñe tsy himpoly amako.
\q1
\v 6 Hininininike amo rova’eo i fibaray,
\q1 handrotsake ty sakan-dala’e,
\q1 naho hampibotseke, ty amy fikililia’iareo.
\q1
\v 7 Imanea’ ondatikoo ty hiola amako,
\q1 ndra t’ie mikaike mb’ añ’Abo-Tia,
\q1 leo raike tsy mañonjoñ’ Aze.
\q1
\v 8 Akore ty hampipohako azo, ry Efraime?
\q1 Akore ty hanolorako azo, ry Israele?
\q1 Akore te hampanahafeko
\q1 amy Admà\f + \fr 11:8  \ft Admà: hamenañe; hoe lio\f* ?
\q1 ndra t’ie hanoeñe hoe Tsibiìme\f + \fr 11:8  \ft Tsibiìme: biby lý hoe añondry\f*?
\q1 mikoretse ty an-troko ao,
\q1 naho hene niviañeñe o fiferenaiñakoo.
\q1
\v 9 Tsy hafetsako ty hasiahan-kaviñerako,
\q1 tsy hibalike mb’amy Efraime handrotsake;
\q1 amy te Andrianañahare iraho,
\q1 fa tsy ondaty;
\q1 t’i Masiñe añivo’ areo ao;
\q1 tsy ho pok’eo an-kabosehañe iraho.
\q1
\v 10 Hañavelo am-pañorihañe \nd Iehovà\nd* iereo;
\q1 hitroñe manahake o lionao re;
\q1 aa ie mitromoroñe,
\q1 le hititititike boak’ ahandrefañ’añe
\q1 ty ana’dahy maro.
\q1
\v 11 Hanahake o voroñeo
\q1 ty hiborofota’ iareo
\q1 boake Mitsraime añe,
\q1 naho hoe deho hirik’ an-tane Asore añe;
\q1 ie hapoko añ’anjomba’ iareo ao,
\q1 hoe t’\nd Iehovà\nd*.
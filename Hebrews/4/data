\c 4
\s1 Fitofañe ho a Ondatin’Añahareo
\p
\v 1 Antao arè hañeveñe, hera ho zoeñ’ ama’ iaia ama’areo, ty nilesa amy fampitamañe mbe añey: ty fizilihañe amy fitofà’ey ao.
\v 2 Toe nitaroñeñe aman-tika manahake te tam’ iereo i talili-soay; fe tsy nahasoa iareo i tsara nitaroñeñey, amy t’ie tsy natrao’ o nijanjiñeo fatokisañe.
\v 3 Itika miantokeo ro mizilik’ amy fitofàñey, (ty amy tsinara’e ty hoe,
\q1 Ie nifantàko an-kabosehañe
\q1 te tsy himoak’ amy fitofakoy ao.\f + \fr 4:3  \ft Sab 95:11\f*)
\p ndra te nifanehafeñe boak’ am-pifotora’ ty voatse toy o fitoloñañeo\f + \fr 4:3   \ft Jao 5:17\f*.
\v 4 Fa eo ty tsa­raeñe ty amy faha-fitoy ty hoe:
\q1 Nitroatse amo hene fitoloña’eo, ami’ty andro faha-fito
\q1 t’i Andrianañahare.\f + \fr 4:4  \ft Fot 2:2\f*
\p
\v 5 Le tinovo’e ty hoe:
\q1 Tsy himoak’ amy fitofàkoy iereo.\f + \fr 4:5  \ft Sab 95:11\f*
\p
\v 6 Aa kanao mbe hizilike ty ila’e, naho nilesa tsy nizilik’ ao ty amy fanjeharañey o nitaro­ñeñe valoha’eo,
\v 7 le nañoriza’e andro indraike atao Anito amy nampisaontsie’e i Davide haehae atoiy amy tsara’ey ty hoe:
\q1 Anito, naho janji’areo ty fiarañanaña’e
\q1 ko mampientetse arofo.\f + \fr 4:7  \ft Sab 95: 7,8\f*
\p
\v 8 Aa naho nitolora’ i Josoa fitofàñe, tsy ho nitalilie’e andro ila’e afara.
\v 9 Inao, toe mbe eo ho a ondatin’ Añahareo ty fañambenañe \nd Sabotse \f + \fr 4:9   \ft Grika: Sabattismos: fañambenañe Sabata\f*\nd*;
\v 10 amy te mitofa amo fitoloña’eo ty mizilik’ amy \nd Sabotse\nd*’ey, hambañe aman’ Añahare amy azey\f + \fr 4:10   \ft Pe II 3:8\f*.
\v 11 Antao arè himane fizilik’ amy fitofàñey, tsy mone hikapotrake am-pitsikombeañe i fanjeharañey.
\p
\v 12 Toe veloñe naho mahatafetetse o tsaran’ Añahareo, masioñe te amy ze fibara sambelela’e, mitrofake pak’ ami’ty fifamitraña’ ty fañova ami’ty arofo, naho o fangeo amo betro’eo; naho mahatsikarake o fivetsevetse naho safirin’ arofoo,
\v 13 vaho tsy eo ty namboareñe ze mietake ama’e; fa kila miborake naho mivendratse am-pihaino’ i hamolily an-tikañey.
\s1 i Mpisorom-bey Ra’elahiy
\p
\v 14 Aa kanao amam-Pisorom-bey nahafiranga o likerañeo tika, toe \nd Iesoà\nd* Anan’ Añahare, le antao hifahatse ami’ty iantofan-tikañe.
\v 15 Amy t’ie tsy amam-Pisorombey tsy mahay milèñ’ arofo amo halemèn-tikañeo, ie nizizieñe amy ze he’e manahak’ itika, fe tsy aman-tahiñe.
\v 16 Antao arè hahasibeke hitotoke mb’amy fiambesan-kasoay, hiferenaiñañe, naho hitretrezañe an-tsan-kasotriañe.
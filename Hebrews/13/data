\c 13
\s1 Fitoroñañe Non’ Andrianañahare
\p
\v 1 Mitoloña am-pikokoan-dongo.
\v 2 Ko ado’ areo ty fampiantrañoañe ambahiny, amy t’ie ro nampiantrañoa’ ty ila’e anjely fe tsy nahafohiñe.
\v 3 Tiahio o an-drohio hoe te mindre mirohy ama’e, naho o samporeraheñeo kanao an-tsandriñe ka nahareo.
\v 4 Ee te hene hiasy o fanambaliañeo vaho tsy ho leoreñe i tihiy amy te zakaen’ Añahare o mpañarapiloo naho o manao fioloram-palio.
\v 5 Le asoao tsy ho an-troke ao ty fikiràñe, mierañeràña amo fanaña’ areoo, ty amy tsara’e ty hoe:
\q1 Le lia’e tsy hienga azo raho
\q1 vaho tsy haforintseko.\f + \fr 13:5 \ft Its 31:6\f*
\p
\v 6 Le hahavany hanao ty hoe tika:
\q1 I \nd Talè\nd* ro mpañimb’ahiko;
\q1 tsy ho hemban-draho
\q1 ino ty hanoe’ ondaty amako\f + \fr 13:6 \ft Sab 118:6 \f*
\p
\v 7 Tiahio o manan-dily ama’areoo, ie nisaontsy ty tsaran’ Añahare ama’ areo, naho ty havokaram-pañaveloa’ iareo vaho tsikombeo ty fatokisa’ iareo.
\v 8 Tsy mihotike t’\nd Iesoà\nd* Norizañe, ndra omale, ndra androany, ndra nainai’e donia.
\v 9 Asoao tsy hampitsilè’ o fañòhañe ankafankafa mañembetseo\f + \fr 13:9 \ft Efe 4:14\f*. Mahasoa ty arofo te ampaozareñe am-patarihañe fa tsy amo raha kamaeñe, ie tsy nahasoa o nitoloñe ama’eo.
\v 10 Aman-kitrely tika tsy anaña’ o mpitoron-kivohoo zo ikamañe.
\v 11 Fa oroañe alafe’ i tobey ty vata’ o biby angala’ o mpisorom-beio lio hendese’e amy toetse masiñey ao ty amo hakeoo.
\v 12 Toe nijale alafen-dalam-bey ao ka t’\nd Iesoà\nd*, hañefera’e ondatio amy lio’ey.
\v 13 Antao arè, homb’ama’e, alafe’ i tobey añe, hivave o fañinjeañ’ azeo.
\v 14 Tsy aman-drova tsy ho modo atoy tika, fe misalala i hitotsakey.
\v 15 Aa le ie abey ty hibanabanàn-tika engan-tsabo nainai’e aman’ Añahare, ty vokam-pivimby\f + \fr 13:15 \ft Hos 14:2\f* mibango i tahina’ey.
\v 16 Le ko apo’ areo ty fanoan-tsoa, naho ty fifañaoñañe, fa non’ Añahare t’ie banabanaeñe.
\p
\v 17 Mivohora amo mpiaolo’ areoo, le iambaneo, fa iereo ro mpañambem-piai’areo hoe ondaty tsy mahay tsy hamolily. Efao abey iereo hitoloñe an-kaehake, fa tsy aman’ anahelo tsy hahasoa anahareo.
\p
\v 18 Mihalalia ho anay, fa iantofa’ay te mazava ty tro’ay, toe satri’ay ty hañavelo an-kavañonañe amy ze he’e.
\v 19 Aa le onjoneko ama’ areo ty osike hanao izay, soa te hampolieñe ama’ areo masìka iraho.
\p
\v 20 I Andrianañaharem-panintsiñañey abey, i nampitroatse i Mpiarak’ añondry ra’elahy boak’an-kavilasiy, amy liom-pañina tsy modo’ \nd Iesoà\nd* Talèn-tika,
\v 21 ro hampañeneke\f + \fr 13:21 \ft Mat 5:48\f* anahareo amy ze hene sata soa hitoroña’areo amo satrie’eo, ie hitoloñe aman-tika\f + \fr 13:21 \ft Gal 2:20, Fil 2:13\f* ze no’e am-pivazohoa’e, añam’ \nd Iesoà\nd* Norizañey: aze ty engeñe nainai’e tsy modo. Amena.
\p
\v 22 O ry longo, ehe iantofo ty fañisohañe sinokiko bòry toy.
\v 23 Fohino te navotsotse t’i Timoty rahalahin-tika; aa ie pok’ atoy aniany, le hindrezako hitilik’ anahareo.
\v 24 Salamao iaby o mpifehe’ areoo naho o noro’e iabio. Mañontane anahareo o nte-Italio.
\v 25 Hasoa ama’ areo iaby. Amena.
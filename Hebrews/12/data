\c 12
\s1 Mamere o Ana’eo t’i Andrianañahare
\r (Oha 3.11-12)
\p
\v 1 Aa kanao oniñe t’ie iarisehoa’ ty fandrahoñam-balolombeloñe ra’elahy, antao hampipoke ze ilogologoañe naho o hakeo mamehefehe antikañeo, le antao hilay am-pisalalañe i tsikiaviavy nalahatse aolon-tikañey,
\v 2 ie faharem-pihaino t’\nd Iesoà\nd*, mpañoreñe naho mpampañeneke i fatokisan-tikañey, ie, ty amy hafaleañe ho azo’e, nifeake i hatae ajaleiy, nanirika i hasalarañey vaho miambesatse am-pitàn-kavanam-piambesan’ Añahare eo.
\p
\v 3 Tsakoreo i nahafeake ty fanjehara’ o lo-tserekeoy, tsy mone ho mamak’ an-troke nahareo vaho hamoe’ay.
\v 4 Mboe tsy nidrikiñe pak’ am-piorihan-dio nahareo nigarabiñe amo tahiñeo,
\v 5 mbore nihaliño’ areo i vere tinaroñe ama’ areo hoe aman’ amory:
\q1 O anake, ko sirikae’o ty fandilova’ i \nd Iehovà\nd*
\q1 ndra mamoe’ay te endaha’e,
\q1
\v 6 fa lilove’ \nd Iehovà\nd* o kokoa’eo,
\q1 vaho lafae’e ze anake no’e.\f + \fr 12:6  \ft Rzs 3:11,12\f*
\p
\v 7 Aa le mifeaha’e lafa; amy te ibeizan’ Añahare ho anake, fa ia ty anake tsy lafaen-drae’e?
\v 8 Aa naho tsy liloveñe nahareo, ie hene itraofañe, le anak’ amontoñe fa tsy anake.
\v 9 Toe nanan-droae’e am-batañe tika, ie nandafa naho niambanean-tika; tsy kitra’e hiandaly aman-dRaen’ arofo tika soa te ho veloñe!
\v 10 Toe nilafae’ iereo betebetek’ avao tika ami’ty natao’ iareo hahasoa, an­tsake te an-kasoa i azey hitraofan-tika an-kamasiña’e.
\v 11 Toe tsy mahafale heike ze fandilovañe, fa manaintaiñe; F’ie añe, mamoa havantañañe naho fanintsiñañe o niok’ ama’eo\f + \fr 12:11  \ft Its 8:2 \f*.
\v 12 Aa le
\q1 onjono o fitàñe migebañeo,
\q1 naho o ongotse malejolejoo\f + \fr 12:12  \ft Ies 35:3\f*,
\q1
\v 13 le avantaño ty fañaveloam-pandia’ areo\f + \fr 12:13  \ft Rzs 4.26\f*
\q1 tsy hakatsoke i hakepehañey,
\q1 fa ho jangañeñe\f + \fr 12:13  \ft Iob 5:18, Rzs 3:8\f*.
\s1 Hatahata tsy Hifankalaiñe
\p
\v 14 Mimanea fifampilongoañe amy ze hene ondaty, naho fiavahañe, fa tsy ia ty hahaoniñe i \nd Talè\nd* t’ie tsy ama’e.
\v 15 Mijilova, tsy mone hilesa ami’ty hasoan’ Añahare, hera hitiriam-baha-mafaitse hañembetse, hanìva ty maro.
\v 16 He ao ty mañarapilo, ke ty votro manahak’ i Esave nandetake i hatañoloñoloña’ey hikama hanen-kedekedeke\f + \fr 12:16  \ft Fot 25:32-33\f*.
\v 17 Toe fohi’ areo t’ie añe, nipay handova i tatay fe niarinjeñe, tsy tendrek’ aze ty hisoloho ndra te nimanea’e an-drano-maso.
\p
\v 18 Tsy nivotrak’ amy vohitse hay tsapaeñey nahareo, i misotratrake afoy, ndra amy fimoromoroñañe naho figoboñañey naho amy talio-beiy;
\v 19 naho amy fipopòn’ antsivay, vaho amy feon-tsaray, i nitoreova’ o nijanjiñeo te tsy hisaontsiañe i tsaray ka\f + \fr 12:19  \ft Avo 20:19\f*,
\v 20 amy te tsy nileo’ iareo i nandiliañe ty hoey:
\q1 ndra te biby ty mitsapa i vohitsey
\q1 le haretsam-bato.\f + \fr 12:20  \ft Its 5:6 ; Avo 19:12-13\f*
\p
\v 21 Aa akore ty harevendreveñañe nizoeñe eo, kanao nanao ty hoe t’i Mosè:
\q1 Mititititik’ an-kanìfan-draho.\f + \fr 12:21  \ft Its 9:19\f*
\p
\v 22 Fe nimb’am-bohi-Ziona mb’ etoa nahareo, mb’ an-drovan’ Añahare veloñe, Ierosaleman-dikerañey, naho mb’ an-dahialen’ anjely,
\v 23 mb’ amy fivorin-tañoloñoloñañe misokitse añarañe andindìñe ao naho mb’ aman’ Añahare mpizaka ie iabiy, naho mb’ amo arofo’ o vantañe nifonirañeo,
\v 24 naho mb’ amy \nd Iesoà\nd*, mpañalañalam-pañina vao, vaho mb’ amy lio nafitse mivolan-draha soa te amy Abelaiy.
\p
\v 25 Asoao tsy ho làne’ areo i misaontsiy. Fa naho tsy nahabolititse o nikiho i nañatahata iareo an-tane atoiy, sandrake o mitsambolitioke i mampitao boak’ andindìñe aoio.
\v 26 Toe nampiozoñozòñe ty tane toy i fiarañanaña’ey, fa hoe ty nampitamae’e henaneo,
\q1 Ho tovoñako indraike:
\q1 te tsy ty tane toy avao
\q1 ty hampiezeñezeñeko, fa o likerañeo ka.\f + \fr 12:26  \ft Kag 2:6\f*
\p
\v 27 I hoe: Ho tovoñañe indraike, mampalange te haveve o mete ezeñezeñeñeo, o raha namboareñeo, soa te hidoñe eo o tsy mete ezeñezeñeñeo.
\v 28 Aa kanao mandrambe fifeheañe tsy mete hasitse tika, le manintsiña, hitoroñe an’ Andrianañahare ami’ty fañevà’e am-piambaneañe naho fañevèñañe,
\v 29 amy te
\q1 Afo mamorototo
\q1 t’i Andrianañaharen-tika.\f + \fr 12:29  \ft Its 4:24\f*
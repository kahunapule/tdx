\c 2
\s1 Hatahata Valoha’e: Mitaoa
\p
\v 1 Ie amy zay, tsy mahay tsy tomiren-tika am-pininihañe o jinanjin-tikañeo, tsy mone handifike.
\v 2 Aa kanao niventeñe te soa oreñe i tsara nisaontsie’ anjeliy, naho fonga nandilovañe ami’ty evae’e o fiolàñe naho fanjeharañeo,
\v 3 le aia ty hipolitiran-tika naho amoean-tikañe i rombake jabajaba zay? ie tam-pifotora’e añe ty namotora’ i \nd Talè\nd* fitaroñe, naho niventè’ o nahajanjiñeo;
\v 4 mbore nitaroñen’ Añahare am-biloñe naho halatsàñe naho sata tsitantane ankafankafa, vaho amo falalàn’ Arofo Masiñeo an-satri’ey.
\s1 Onjoneñe am-Pirekeañe\f + \fr 2:5   \ft Sab 8:1-9 \f*
\p
\v 5 Tsy o anjelio ty nampiambaneañe i voatse ho avy isaontsian-tikañey
\v 6 fa teo ty nitsaraeñe ty hoe:
\q1 Ino ondatio, te ahoa’o, naho ty ana’ ondaty te tilihe’o?
\q1
\v 7 Nanoe’o ambanevanen’Añahare\f + \fr 2:7   \ft Sab 8:5 Gr: ambane’ o anjelio\f* heike, mbore sinabaka’o engeñe naho hasiñe
\q1 naho tinendre’o ambone’ o satam-pità’oo,
\q1
\v 8 vaho nampivohore’o
\q1 ambanem-pandia’e eo ze he’e.\f + \fr 2:8   \ft Sab 8:4-6\f*
\p Aa kanao kila nampiambaneañe ama’e, le tsy ao ty napo’e tsy hivohotse ama’e. F’ie henanekeo mbe tsy onin-tika te hene nampiambaneañe.
\v 9 Fe fohin-tikañe i nanoeñe ambanevane’ o anjelio heikey, toe \nd Iesoà\nd*, ie nalovilovin-kavilasy ro sinabakan’ engeñe naho hasiñe, soa t’ie ami’ty fatarihan’ Añahare ro hitsope-kavilasy ho a ze he’e.
\p
\v 10 Amy t’ie nañeva, le nanoañe ze he’e, naho toe ie ty talim-pisia’ ze haliforañe, ie minday anake maro mb’an-drenge, ro nifonireñe an-kaloviloviañe ho Talèm-pandrombahañe iareo.
\v 11 Aa kanao songa boak’ amy Raikey i mpañamasiñey naho o nefera’eo, le tsy mana­latse aze te anoa’e longo,
\v 12 ami’ty hoe
\q1 Ho taroñeko amo rolongokoo
\q1 ty tahina’o\f + \fr 2:12   \ft Oni: Sab 45:17, Jao 17:6,26\f*;
\q1 ho bangoeko añivo’ o fivorio.\f + \fr 2:12  \ft Sab 22.22\f*
\p
\v 13 tovo’e: Hatokisako re.
\p vaho indraike: Intoy raho, naho o amory natolon’ Añahare ahikoo.\f + \fr 2:13  \ft Ies 8.17,18\f*
\p
\v 14 Aa kanao itraofa’ o anakeo ty nofotse aman-dio, le rinambe’e ty hifana­hake am’ iereo, handro­tsake amy havilasi’ey i mpanandily ami’ty havilasiy—i mpañìnjey;
\v 15 vaho ho haha’e ze nondevoze’ ty fihembañañe amo havilasio amo hene andro niveloma’eo.
\v 16 Toe tsy nandrambe anjely, fa o tarira’ i Abraàmeo ty nandrambesa’e\f + \fr 2:16   \ft Ies 41:8-9\f*.
\v 17 Aa le tsy mete tsy nihambañeñe amo longo’eo amy ze he’e re, soa te ho mpisorom-bey miferenaiñe naho migahiñe aman’ Añahare, hañefetse o tahi’ ondatioo.
\v 18 Aa kanao nitsoheñe an-kalovilovian-dre le lefe’e ty mañìmba o tsoheñeo.
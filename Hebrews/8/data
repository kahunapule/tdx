\c 8
\s1 Mpañalañalañe ami’ty Fañina Soa
\p
\v 1 Aa ty amy nitaroñeñe rezay: Inao ty tali’e: Aman-tika i Mpisorom-bey zay, i nampiambesareñe an-kavanam-piambesa’ i Andindimoneñe andikerañe añey,
\v 2 mitoroñe amy efetse masiñey naho ami’ty kivoho to naore’ i \nd Talè\nd* fa tsy ondaty.
\v 3 Toe songa tinendre hañenga banabana naho soroñe o mpisorom-beio; aa le tsy mahay tsy amam-pañenga ka itoy.
\v 4 Mbore, ie tan-tane atoy, tsy ho nimpisoroñe, amy te mbe eo ty mpisoroñe maro mañenga banabana ty amy Hàke,
\v 5 mitsikombe naho manalinjo o andindìñeo; toe nihatahataeñe t’i Mosè, ie ho nañoreñe i kivohoy, ami’ty hoe:
\q1 Inao, hoe re, te hene ampanahafe’o amy sare natoro azo am-bohitsey.\f + \fr 8:5  \ft Avo 25:40\f*
\p
\v 6 Fe nahazo fitoroñañe fanjàka te amy zay re henaneo amy te ie ty mpañalañalam-pañina soa\f + \fr 8:6   \ft Heb 9:15, 12:24 (in telo ato)\f*, mifototse am-pitamàñe soa te ama’e.
\v 7 Aa naho tsy nanan-kila i fañina valoha’ey, le tsy nipaiaeñe ty faharoe.
\v 8 Fa ninjè’e ami’ty hoe:
\q1 Inao, ho tondroke ty andro, hoe t’\nd Iehovà\nd*,
\q1 te hilaharako fañina vao
\q1 amy anjomba’ Israeley
\q1 naho amy anjomba’ i Joday—
\q1
\v 9 tsy manahake i fañina nanoeko
\q1 aman-droae’ iareo
\q1 amy andro nitanatanàko
\q1 vaho niaolòako iareo
\q1 niakatse an-tane Mitsraimeiy;
\q1 amy t’ie tsy nahatañe i fañinakoy,
\q1 le niambohoako, hoe t’\nd Iehovà\nd*.
\q1
\v 10 Zao ka ty fañina horizako
\q1 ami’ty anjomba’ Israele,
\q1 naho fa añe i andro rey,
\q1 hoe t’\nd Iehovà\nd*.
\q1 Hajoko an-tro’ iareo ao i Hà-koy
\q1 naho ho sokireko añ’arofo’ iareo ao:
\q1 le ho Andrianañahare’ iareo iraho,
\q1 vaho h’ondatiko iereo.
\q1
\v 11 Le tsy songa hifañoke o mpitrao-pimoneñeo, naho tsy sindre hanao aman-drahalahi’e,
\q1 ty hoe: Mahafohìna \nd Iehovà\nd*,
\q1 amy te fonga hahafohiñe ahy,
\q1 ty kede pak’ an-joke’e.
\q1
\v 12 Fa ho ferenaiñako ty hatsivokara’iareo,
\q1 vaho tsy ho tiahiko ka o tahi’ iareoo.\f + \fr 8:12  \ft Irm 31:31-34, Oni: Heb 10:16-17\f*
\p
\v 13 Ie nanao ty hoe: Vaoeñe, le fa nampiantere’e i taoloy, le fa himosaoñe o raha mihamodo naho miha-antetseo.
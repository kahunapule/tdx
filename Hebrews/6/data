\c 6
\p
\v 1 Aa le apòn-tikañe o fañòheñe i Norizañey fototseo vaho hitoañe mb’ami’ty haañonañe\f + \fr 6:1 \ft Mat 5:48\f*, tsy haoreñe indraike i manantam-pisolohoañe amo sata mateo, naho ty fatokisañe aman’ Añahare,
\v 2 naho ty fañòheñe i filiporañey, i fanampezam-pitàñey, i fivañonan-ko veloñey, vaho i zaka tsy modoy.
\v 3 Le ie ty hanoen-tika naho sitran’ Añahare.
\v 4 Aa naho nihazavaeñe, fa nitsopeke i falalàn-dikerañey, fa nanoen-ko mpi­traok’ amy Arofo Masiñey,
\v 5 nikama amy saontsin’ Añahare soay naho amo haozara’ i sa ho aviio,
\v 6 f’ie midisa-voly: le tsy ho lefe’e ty himpoly hisoloho, ie nampipeke ho am-bata’e indraike i Anan’ Añaharey, hamoraborak’ aze ho salareñe\f + \fr 6:6 \ft Heb 10:26-31\f*.
\v 7 Toe tahien’ Añahare i tane isiha’ i orañe mifiafia betek’ ama’ey hitiria’ ty àñañe mañasoa o nañalahalàñe azeoy.
\v 8 F’ie mamoa fatike naho hisatse\f + \fr 6:8 \ft Fot 3:18\f*, le tsy jefa’e, antitotse hafatse, hagadon-ko forototoeñe.
\v 9 Aa ndra te taroñeñe, ry rañetse, iantofa’ay raha soa te amy zay, toe raha minday fandrombahañe.
\v 10 Tsy atao tsy to t’i Andrianañahare handikofa’e o fitoloña’ areo aman-koko amy tahina’eio, ie miatrake o noro’eo naho toe mbe mañolotse.
\v 11 Le salalae’ay t’ie songa anjoañe fahimbañañe hoe zay, pak’ amy nitilifireñey hañenefañe i fitamàñey,
\v 12 aa soa re te tsy mihenekeneke, fa mitsikombe o mpandova’ o fitamàñeo am-patokisañe naho am-pahaliñisañe.
\s1 To o Fampitaman’Añahareo
\p
\v 13 Amy t’ie nampitamaen’ Añahare t’i Abraàme, naho tsy teo ty ambone’e hitangea’e, le nifanta amy fañova’ey\f + \fr 6:13 \ft Fot 22:16\f*,
\v 14 ty hoe:
\q1 Toe fitahiañe, ty hitahiako azo
\q1 naho fangitsikitsihañe
\q1 ty hampanaranàhako azo.\f + \fr 6:14 \ft Fot 22.17\f*
\p
\v 15 Aa ie nitamà am-pahaliñisañe, ro nahazo i nampitamaeñey.
\v 16 Toe mititik’ aman-joke ondatio, le am-panta hamenteañe aze, soa t’ie higadoñe tsy am-pandierañe.
\v 17 Izay ka t’i Andrianañahare, ie te hampalange amo mpan­dova’ i nampitamañeio te tsy miova i nisafiria’ey, le nivente’e am-panta,
\v 18 soa te ami’ty raha roe tsy mihotike—ie tsy mahay mandañitse t’i Andrianañahare, le mahazo fañosihañe fatratse tika nibota­tsake mb’am-pipalirañe ao hivontititse amy fitamàñe nitaroñeñe aman-tikañey
\v 19 ie miòreñe naho fatratse hoe vato-fantsike añ’ arofon-tikañ’ ao, naho mimoake an-kalo’ i tsingarakarakeiy,
\v 20 i niziliha’ \nd Iesoà\nd* fiaolon-tikañey, ie nanoeñe Mpisorom-bey nainai’e amy famosora’ i Melkizedekey\f + \fr 6:20 \ft Sab 110:4\f*.
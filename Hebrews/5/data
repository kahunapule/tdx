\c 5
\p
\v 1 Toe tinendre hitoloñe ty am’ondatio, amo raha mioza aman’ Añahareo, ze hene mpisorom-bey rinambe am’ ondatio, hibanabana naho hisoroñe, hañefetse hakeo.
\v 2 Maha-fitretrè o tsy mahilalao naho o mandrìkeo re, amy t’ie arisehoan-kaosañe ka.
\v 3 Izay ty isoroña’e ty amo hakeo’ ondatio, naho o azeo ka.
\v 4 Le tsy ia ty mandrambe i engeñey am-bata’e, fe rambese’ ze kanjien’ Añahare, manahak’ i Arone.
\v 5 Toe tsy nisenge ho mpisorom-bey ka i Norizañey, fe teo t’ie nanoeñe ty hoe:
\q1 Anako irehe, Anindroany
\q1 ty nisamahako azo.\f + \fr 5:5 \ft Sab 2:7\f*
\p
\v 6 mbore teo ty nanovoña’e ty hoe:
\q1 Mpisoroñe nainai’e irehe ami’ty famosora’ i Melkizedeke.\f + \fr 5:6 \ft Sab 110:4,17,21\f*
\p
\v 7 Ie tañ’ andro ama’ nofotse aze, le nibanabana halaly naho hatak’ an-toreo miharo ranom-pihaino amy mahahah’ aze an-kavilasiy, vaho jinanjin-dre ty amy fiambanea’ey.
\v 8 Aa ndra t’ie Anake, niohe’ i halovilovia’ey te hivohotse.
\v 9 Le ie nifonireñe ro nanoeñe lohàm-pandrombahañe tsy modo ho amo mivohotse ama’eo\f + \fr 5:9 \ft Jao 3:36, 14:14,23, 15:10, Top 3:22-23 \f*
\v 10 naho kinanjin’ Añahare ho Mpisorom-bey am-pamosora’ i Melkizedeke.
\s1 Fañosihañe Hioke amy Arofoy
\p
\v 11 Mbe maro ty ho tsaraeñe ty ama’e, f’ie ho saro-pampidodeañe ty amy hakarèña’ areo.
\v 12 Tsy ho ni-mpañoke hao nahareo henaneo? te mone mipay haòke amo manantam-petsen’ Añahareo indraike, vaho mipay ronono fa tsy mahakama vente’e,
\v 13 toe tsy zatse o tsaran-kavantañañeo ze veloñe an-dronono, fa mbe anak-ajaja;
\v 14 toe ho a o matoeo ty mahakama vente’e, ie fa niòke am-pitoloñañe haha-fañavake ty soa ami’ty raty.
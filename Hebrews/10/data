\c 10
\s1 Ty Fisoroña’e Indraike avao
\p
\v 1 Amy Hake ao ty fanalinjoañe o raha fanjàka ho avio, fe tsy ty vintan-to’ o rahao, ie le lia’e tsy fonireñe an-tsoroñe engaeñe boa-tao-boa-taoñe o mitotoke mb’eoo.
\v 2 Naho tsy izay, tsy ho nijihetse hao o fisoroñañeo? amy te tsy ho nioveovèn-tahiñe ka o fa neferañeo.
\v 3 Fe amy fisoroñañey ty faniahian-kakeo boa-taoñe,
\v 4 fa tsy ‘mbia mahahaha hakeo ty lio’ o baniao naho o mpirai-liao.
\v 5 Aa le hoe re te mizilik’ an-tane atoy:
\q1 Tsy nipay soroñe naho enga rehe,
\q1 fa sandriñe ty añajaria’o ho ahiko;
\q1
\v 6 Tsy nirei’o tave o enga noroañeo
\q1 naho o soron-kakeoo.
\q1
\v 7 Le hoe raho:
\q1 Intoy raho, ry Andrianañahare,
\q1 nimb’etoan-draho hanao ty satri’o,
\q1 fa amy boke-pelekey ty nanokirañe ahy.\f + \fr 10:7 \ft Sab 40,6-8\f*
\p
\v 8 Ie nanao ty hoe heike: Tsy paia’o o soroñeo naho o banabanao naho o enga oroañeo vaho o engan-kakeoo, toe tsy rei’o tave (ze engaeñe ty amy Hàke)\f + \fr 10:8 \ft Sab 40:6\f*
\v 9 le tinovo’e ty hoe: Intoy! nimb’ etoan-dRaho hanao ty satri’o\f + \fr 10:9 \ft Sab 40:8\f*. Nasita’e i valoha’ey hampijadoña’e i faharoey;
\v 10 ie an-tsatri’e ty nañefetse antika amy nañengàñe indraike mahaheneke ty fañòva’ \nd Iesoà\nd* Norizañey.
\p
\v 11 Mijohañe eo mitoroñe boak’ andro ze hene mpisoroñe mitolom-pañenga i soroñey avao, ze tsimbia mahahaha hakeo.
\v 12 Fa ie ka, naho fa nañenga soroñe raike, le nahaheneke efe-tahiñe ho nainai’e donia, niambesatse am-pitàn-kavanan’ Añahare eo,
\v 13 mandiñe, ampara’ te hanoeñe fitongoà-pandia’e o rafelahi’eo\f + \fr 10:13 \ft Sab 110:1\f*.
\v 14 Fa i banabana raikey ty namonira’e ho nainai’e tsy modo o nefera’eo.
\v 15 Taroñe’ i Arofo-Masiñey aman-tika ka ty hoe:
\q1
\v 16 Intoy ty fañina hanoeko am’ iereo
\q1 naho modo i andro rezay, hoe t’i \nd Talè\nd*;
\q1 Hajoko añ’arofo’ iareo ao i Ha-koy
\q1 naho ho sokireko
\q1 am-pivetsevetse’ iareo ao,
\q1
\v 17 vaho tsy ho tiahiko ka
\q1 o hakeo naho tahi’ iareoo.\f + \fr 10:17 \ft Irm 31:33,34; Oni Heb 8:8-12\f*
\p
\v 18 Ie nafahañe o fandilarañeo, le tsy paiañe ka ty engan-kakeo.
\s1 Fikanjiañe Hivontitise
\p
\v 19 Ie amy zao, ry longo, kanao maha­sibeke fimoak’ amy toetse loho-masiñey tika amy lio’ I\nd esoày\nd*,
\v 20 amy lalañe vao naho veloñe noriza’e ho antikañe misoroke i lamba fañefetsey—toe i fañòva’ey;
\v 21 itika amam-Pisoroñe Bey mpifehe i anjomban’ Añaharey,
\v 22 le antao hitotok’ aze añ’ arofo mazava, lifo-patokisañe mahafiato, naho namitsezañe ty amo vetsevetse ratio o tron-tikañeo vaho nampandroañe an-drano mikanitsoke\f + \fr 10:22 \ft Iek 36:25\f* o sandrin-tikañeo,
\v 23 antao hilozohan-tika taroñe i fitaman-tikañey, tsy hitroetroe, (amy te migahiñe ty Nampitama).
\v 24 Le antao hifañaoñe naho hifampañosike hikoko vaho hanao sata soa\f + \fr 10:24 \ft Mat 16:27\f*,
\v 25 le tsy hapoke o fivorintikañeo, manahake ty fanoe’ o ila’eo, fe mifañosiha, àn­tsake te oni’ areo mitotoke i andro zay.
\s1 Hatahata 4 : Hankàñe te Misitake
\p
\v 26 Aa naho mitolom-pandilatse avao tika, ie mahafohiñe ty hatò, le tsy eo ka ty isoroñan-kakeo\f + \fr 10:26 \ft Heb 6:6, 9:7, Vol 15:15-28\f*,
\v 27 te mone fandiñisañe zaka an-karevendreveñañe, naho fisoloborañ’ afo mampitomontoñe o rafelahio\f + \fr 10:27 \ft Ies 26:11\f*.
\v 28 Vonoeñe tsy an-tretrè ty tsy mañaoñe ty Hà’ i Mosè ami’ty valolombeloñe telo ndra roe.
\v 29 Lombolombo izay ty fandilovañe mañeva ze mandialia i Anan’ Añaharey ambanem-pandia’e, naho manao ty lio’ i fañina nañefets’ azey ho tsy malio, vaho miteratera i Arofon-kasoay?
\v 30 Fohin-tikañe i nanao ty hoe:
\q1 Ahy o famaleañeo, izaho ty hañavake
\q1 le ty hoe:
\q1 Hizaka on\f + \fr 10:30 \ft Its 32.35-36\f*dati’eo t’\nd Iehovà\nd*.
\p
\v 31 Maharevendreveñe te mijoñe am-pitàn’ Añahare veloñe ao.
\p
\v 32 Tiahio o andro taoloo, inahareo nihazavaeñe ro nahafeake fihotakotahan-kaloviloviañe,
\v 33 beteke nisambàeñe t’ie nonjirañe naho nampisoañeñe, beteke nireketse amo nanoañe i hoe zaio.
\v 34 Amy te niferenaiña’ areo, izaho an-drohy, vaho nahaehak’ anahareo te nikopaham-bara, fa nahafohiñe an-troke t’ie amam-bara fanjàka tsy ho modo an-dindiñe ao.
\v 35 Aa le ko farieñe ty fatokisa’ areo, fa bey ty tambe ama’e.
\v 36 Imaneo fahaliñisañe, soa t’ie manao o satrin’ Añahareo ro handrambe i nampitamaeñey.
\v 37 Amy te
\q1 aniany ty hitotsaha’e
\q1 le tsy hihenekeneke.
\q1
\v 38 Ho veloñ’ am-patokisa’e ty vantañe,
\q1 F’ie misitake, le tsy ho no’ ty troko.\f + \fr 10:38 \ft Kab 2,3-4\f*
\p
\v 39 Toe tsy mpiamo mitsilofìñe ho rotsaheñeo tika, fa mpiamo mahafiatoo, hañarovam-piaiñe.
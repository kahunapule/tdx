\c 7
\s1 I Melkizedeke Mpisoroñe
\p
\v 1 I Melkizedeke ‘nio, nimpanjaka’ i Salema, mpisoron’ Añahare Andindimoneñey, ie ty nifanalaka amy Abraàme nimpoly amy nandrebaha’e i mpanjaka rey naho nitata’e\f + \fr 7:1 \ft FFt 14:17-20\f*,
\v 2 le nitolora’ i Abraàme ty fahafolo’ ze he’ey—ie atao Mpanjakan-kavantañañe hey, ty amy dika i tahina’ey, vaho Mpanjaka’ i Salema ndra Mpanjakam-panintsiñañe;
\v 3 ie tsy aman-drae, tsy aman-drene, tsy aman-toñon-droae, tsy aman’ androm-pifotora’e, tsy amam-pitamperan-kaveloñe, fe nampanahafeñe amy Anan’ Añaharey, mitoetse ho mpisoroñe nainai’e tsy modo.
\p
\v 4 Haraharao heike ty hara’ elahi’ indatiy kanao nitolora’ i Abraàme raentika ty faha-folo’ o kino­pa’eo.
\v 5 Le toe lilie’ i Hake o tarira’ i Levy norizan-ko mpisoroñeo ty hanontoñe am’ondatio, toe amo longo’eo, i faha-foloy, ie boak’ am-pisafoa’ i Abraàme.
\v 6 Le i tsy toñoneñe aman-droae’ iareoy ty nandrambe ty faha-folo amy Abraàme vaho nitata i nampitamàñey.
\v 7 Tsy kalafo te mitata ty zay ty zoke.
\v 8 Naho atoy re le rambese’ ondaty mbe hihomakeo i faha-foloy, fe i añey ro taroñeñe te veloñe.
\v 9 Aa ie tsaraeñey, i Levy mpandrambe i fahafoloy, ro nandoa ty faha-folo añamy Abraàme,
\v 10 amy t’ie tampisafoan-droae’e ao te nifanalaka amy Melkizedeke.
\s1 Mpisoroñe manahake i Melkizedeke
\p
\v 11 Aa naho nahafonitse ty fisoroña’ i Levy (toe ama’e ty nandrambesa’ ondatio Hake) le inoñe amy zao ty ipaiañe mpisoroñe hitroatse amy famosora’ i Melkizedekey, fa tsy amy famosora’ i Aroney?
\v 12 Aa kanao vaoeñe i famosorañey, tsy mahay tsy vaoeñe ka t’i Hake.
\v 13 Amy te foko hafa i tsaraeñey, le tsy ama’e ty nito­ron-kitrely.
\v 14 Toe fohiñe te tarira’ i Joda i Talèn-tika, fe tsy nisaontsie’ i Mosè fisoroñañe t’i Joda,
\v 15 miha-malange te mpi­soroñe manahak’ i Melkizedeke ty nitroatse,
\v 16 ie tsy nanoeñe am-pepè’ i Hake ty am-panoñonan-drae, fa an-kaozaran-kaveloñe tsy modo.
\v 17 Ty hoe ty nitaroñe’e:
\q1 Mpisoroñe nainai’e irehe
\q1 Amy famosora’ i Melkizedekey\f + \fr 7:17 \ft Sab 110:4\f*.
\p
\v 18 Toe miha-modo i fepetse taoloy ami’ty hamavazoa’e naho ty tsy fahalefea’e,
\v 19 (amy te tsy eo ty nahatafetera’ i Hake), fe nipoteake ty fitamàn-tsoa, hitotofan-tika aman’ Añahare;
\v 20 mbore nanoeñe am-panta,
\v 21 (toe tsy fanoeñ’ am-panta o mpisoroñeo, f’itoy ro am-panta, ie nanoeñe ty hoe:
\q1 Toe nifanta t’\nd Iehovà\nd* vaho tsy hihotike:
\q1 Mpisoroñe nainai’e irehe.\f + \fr 7:21 \ft Sab 110:4\f*)
\p
\v 22 Antsake t’ie ho fañina soa, amy te mitsoak’ aze t’\nd Iesoa\nd*.
\p
\v 23 Maro i mpisoroñe rezay, ie tsy mijadoñe am-pitoloña’e fa agadon-kavilasy.
\v 24 Fa itìañe ka, kanao mitoloñe nainai’e, ro am-pisoroñañe tsy ifandimbezañe.
\v 25 Izay ty talim-pahahenefa’e rombake do’e o mitotok’ aman’ Añahare añama’eo, ie veloñe nainai’e hihalaly ho a iareo.
\v 26 Mañeva an-tika i Mpisorombey zay: ie masiñe, tsy aman-tahiñe, tsy aman-kila, miavak’ amo aman-kakeoo, vaho nonjoneñe ambone’ o likerañeo.
\v 27 Ie tsy mipay boak’ andro, manahake o mpisoroñe taoloo, ty hañenga soroñe ho amo tahi’eo hey vaho ho amo hakeo’ ondatio\f + \fr 7:27 \ft Boak’ Andro: toe Yom Kipore, 10 Sa’tse.\f*. Fa nanoe’e indraik’ avao ie nañenga i fañòva’ey.
\v 28 Oriza’ i Hake t’indaty aman-kila ho mpisorom-bey; fe i tsara am-panta sinokitse tafara’ i Hake ty nañorizañe i Anake nifonireñe ho nainai’ey.
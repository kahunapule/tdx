\c 10
\p
\v 1 Aa ty amy tsaraeñe rezay, le nampijadoñe fañina zahay naho vinoli-fitombo’ o roandria’aio naho o nte-Levi’aio vaho o mpisoro’aio.
\v 2 Irezao o namoli-fi­tombok’ azeo: i Nekemià Tirsatà, ana’ i Kakalià naho i Tsidekià,
\v 3 i Seraià, i Aza­rià, Ieremià;
\v 4 i Pasore, i Amarià, i Malkiià,
\v 5 i Katose, i Sebanià, i Maloke;
\v 6 i Karime, i Meremote, i Obadià;
\v 7 i Dani­ele, i Ginetone, i Baroke;
\v 8 i Meso­lame, Abiià, i Miiamine;
\v 9 i Ma’azià, i Bilgay, i Semaià. Ie hene pisoroñe.
\v 10 Le o nte-Levio: Iehosoa ana’ i Azanià, i Binoy amo ana’ i Kenadadeo, i Kadmiele;
\v 11 naho o rahalahi’ iareoo: i Sebanià, i Hodià, i Kelita, i Pelaià, i Kanàne;
\v 12 i Mikà, i Rekobe, i Kasa­bià,
\v 13 i Zakore, i Serebià, i Sebanià;
\v 14 i Hodià, i Baný, i Beninò.
\v 15 Ty mpiaolo’ ondatio: i Parose, i Pakate-moabe, i Elame, i Zatò, i Baný;
\v 16 i Boný, i Azgade, i Bebaý;
\v 17 i Adoniià, i Bigvay, i Adine;
\v 18 i Atere, i Kizekià, i Azore;
\v 19 i Kodià, i Kasome, i Betsay;
\v 20 i Karife, i Anatote, i Nebay,
\v 21 i Magpiase, i Meso­lame, i Kezire;
\v 22 i Mesezabele, i Tsado­ke, Iadoà;
\v 23 i Pelatià, i Kanàne, i Ananià;
\v 24 i Hoseà, i Kananià, i Kas’sobe;
\v 25 i Halokese, i Pilhà, i Sobeke;
\v 26 i Rekome, i Kasabnà, i Maa­seia;
\v 27 naho i Akià, i Kanàne, i Anane;
\v 28 i Maloke, i Karime, i Baanà.
\v 29 Le ty ila’ ondatio, o mpisoroñeo, o nte-Levio, o mpañambeñeo, o mpisaboo, o mpi­to­roñ’ anjombao naho o hene ondaty niavak’ am’ondati’ i taneio ty amy Han’ Añaharey, o vali’eo, o ana-dahi’eo naho o anak’ ampela’eo, ze nahilala naho naharendreke;
\v 30 ro nirekets’ amo longo’eo, amo roandria’ iareoo, le nifanta naho nititike, t’ie hañavelo amy Han’ Añahare nitolorañe añamy Mosè mpitoron’ Añaharey, ty hiambeñe naho hanao ze hene lili’ \nd Iehovà\nd* Talèn-tikañe naho o fepè’eo naho o fañè’eo;
\v 31 naho tsy hatolotse am’ondati’ i taneio o anak’ ampelan-tikañeo ndra o anadahin-tikañeo;
\v 32 le ie minday kilankañe ndra mahakama haletak’ ami’ty andro Sabotse ondati’ i taneio, tsy hiviliañan-tika ami’ty \nd Sabata\nd* ndra amo andro miavake ila’eo; naho hapòn-tika i tetekey ami’ty taom-pahafito vaho ze fampañavahan-tsongo am-pitan’ iaia.
\p
\v 33 Nanao fañè ka zahay songa hanolotse ty faha-telon-tsekele boa-taoñe ho ami’ty fitoroñañe i anjomban’ Añaharentikañey;
\v 34 ho amy mofo-piatrekey naho o enga-mahakama mitoitoio naho o engan-koroañe nainai’eo, amo \nd Sabotse\nd*o naho o pea-bolañeo naho o andro namantañañeo le ho amo raha miavakeo naho o engan-kakeo hañeferañe Israeleo vaho ho amo hene fitoloñañe añ’ anjomban’ Añahareo.
\v 35 Le nanoeñe an-kitsapake o mpisoroñeo, o nte-Levio, ondatio, ho ami’ty fanoloran-katae, hampizilihañe aze añ’ anjomban’ Añaharen-tikañe ao, ty amo anjom­ban-droaen-tikañeo, amo andro tinendre boa-taoñeo, harehetse amy kitreli’ \nd Iehovà\nd* Andrianañaharen-tikañey, ty amy nipaterañe amy Hake ao;
\v 36 naho ty faneseantika o loha-voan-tanen-tikañeo vaho ty loha-voa’ ze volon-katae iaby, boa-taom-boa-taoñe, mb’ añ’ anjomba’ \nd Iehovà\nd*;
\v 37 naho ty tañoloñoloñan’ ana-dahin-tikañe naho o terake valoha’e amo añomben-tikañeoo, ty amy nipaterañe amy Hake ao naho ty valohan-terak’ amo mpirai-trokeo naho o mpirai-liao, haneseañe aze mb’ añ’ anjomban’ Añaharentika, mb’ amo mpisoroñe mitoroñe añ’ anjomban’ Añaharentikañeo
\v 38 naho ty haneseañe ty valohan-koba naho o engaeñeo; naho ty voa’ ze hene karazan-katae, ty divay naho menake, mb’ amo mpisoroñeo, mb’amo efets’ efen’ anjomban’ Añaharen-tikañeo vaho mb’amo nte-Levio ty faha-folom-boka’ o tete’aio, amy te mandrambe ty faha-folo amo teten-tika an-drovan-tikañe iabio o nte-Levio.
\v 39 Le hitraok’ amo nte-Levio o mpisoroñe ana’ i Aharoneo, ie mandrambe ty faha-folo’ iareo o nte-Levio; le hendese’ o nte-Levio mb’ añ’anjomban’ Añaharen-tikañe mb’ amo efets’ efen-trañom-pañajañeo ty am-pahafolo’ i fahafoloy.
\v 40 Aa le hendese’ o ana’ Israeleo naho o nte-Levio i enga ahelahelay, i ampembay, i divaiy naho i menakey, mb’amo efets-efem-pañajan-karao’ i toetse miavakey naho mb’amo mpisoroñe mifanehakeo naho amo mpañambeñeo vaho amo mpisaboo vaho tsy hafo­rintse’ay ty anjomban’ Añaharentika.
\c 1
\p
\v 1 Tañ’andro nifehea’ o mpizakao, le nisalikoeñe i taney vaho nitaveañe mb’an-tane Moabe t’i nte-Betlekheme\f + \fr 1:1 \ft Betlekheme: Anjomba-mahakama (mofo)\f* e Iehoda, ie naho i tañanjomba’ey reketse ty ana-dahi’e roe.
\v 2 I Elimeleke\f + \fr 1:2 \ft Elimeleke: Andrianañahare Mpanjakako\f* ty tahina’ indatiy naho i Noomie\f + \fr 1:2 \ft Noomie: Fanjaka\f* ty tahina’ i vali’ey vaho natao ty hoe Maklone\f + \fr 1:2 \ft Maklone: Siloke\f* naho Kiliona\f + \fr 1:2 \ft Kiliona: Minike\f* i ana-dahi’e roe rey. Nte Efratà e Betlekheme Iehoda iereo, nimb’an-tane Moabe mb’eo vaho nitambatse añe.
\v 3 Nihomak’ amy zao t’i Elimeleke, vali’ i Noomie; nifary aze naho i ana-dahi’e roe rey
\v 4 ie songa nañenga ampela nte-Moabe ho vali’e; i Orpae\f + \fr 1:4 \ft Orpae: gan-katoke\f* ty añara’ty raike naho i Rote\f + \fr 1:4 \ft Rote: rañetse\f* ty añara’ ty raike le nimoneñe ao folo taoñe varañe,
\v 5 vaho sindre nihomake t’i Maklone naho i Kiliona, aa le pok’ ana-dahy roe naho i vali’ey i rakembay.
\v 6 Niongake amy zao re himpoly rekets’ o vinanto’eo boak’ an-tane Moabe añe, amy t’ie nahajanjiñe an-tane Moabe ao te nihaoñe’ \nd Iehovà\nd* ondati’eo le fa nifahana’e mahakama.
\v 7 Aa le niavotse i fimoneña’ey, ie naho i vinanto’e ampela roe rey vaho nionjomb’ an-tane Iehoda mb’eo;
\v 8 le hoe ty asa’ i Noomie amy vinanto’e roe rey, Akia, mimpolia songa mb’ añ’ anjomban-drene’e mb’eo. Hitahy anahareo t’\nd Iehovà\nd* mira ami’ty nañasoa’ areo ahy naho i nivilasy rey.
\v 9 Hitolora’ \nd Iehovà\nd* abey t’ie songa handrèndreke fañanintsiñe an-kibohom-bali’e ao. Norofa’e amy zao le sindre nangololoike;
\v 10 vaho hoe ty lie’ iareo aze: Aiy! hindre fimpoly ama’o mb’am’ ondati’oo mb’eo zahay.
\v 11 Hoe ka t’i Noomie, Mibaliha ry anake, aia ty hindreza’ areo lia amako? Mbe aman’ ana-dahy an-koviko ao hao ho valie’ areo indraike?
\v 12 Mimpolia ry anako, akia! fa loho bey raho te hanam-baly. Aa naho nanoeko ty hoe, Amam-pitamàn-draho, naho toe hanam-baly anito haleñe, vaho nahasamake ana-dahy,
\v 13 ho lìñe’ areo hao te añoñ’ay? hifoneña’ areo te tsy hengaeñe? Aiy, ry anako, loho mafaitse amako ty ama’ areo izay, amy te nafote’ \nd Iehovà\nd* amako ty fità’e.
\v 14 Nirovetse indraike iereo. Norofa’ i Orpae ty rafoza’e fe nipitek’ ama’e t’i Rote.
\p
\v 15 Aa hoe re, Hehe te nimpoly mb’am’ ondati’eo naho mb’andrahare’e mb’eo ty rañao’o; ehe oriho i rañao’oy.
\v 16 Fe hoe ty asa’ i Rote:
\q1 Ko osihe’o hieng’ azo,
\q1 ndra hibalike tsy hañorihako ka!
\q1 Ze omba’o hombako,
\q1 ze imoneña’o himoneñako;
\q1 ho ondatiko ondati’oo,
\q1 le ho Andrianañahareko
\q1 t’i Andrianañahare’o.
\q1
\v 17 Ze ihomaha’o ty hikenkañako,
\q1 le ao ty hampigodoñañ’ahy.
\q1 Ee te hanoe’ \nd Iehovà\nd* amako
\q1 vaho lombolombo izay ka,
\q1 naho tsy ty havilasy avao
\q1 ty hifampiriañ’ antika!
\p
\v 18 Ie nioni’e te niharoke, te hindre lia ama’e, le tsy nisaontsie’e ka.
\v 19 Aa le nitrao-pañavelo, ie roe ampara’ te nigodañe e Betlekheme ao. Ie pok’e Betlekheme le nangetseketseke iaby i rovay ty am’ iereo; le hoe o rakembao: I Noomie hao?
\v 20 Le hoe re am’ iereo:
\q1 Ko atao’ areo Noomie ka,
\q1 te mone \f + \fr 1:20 \ft Mara: mafaitse\f*Màra ty hanoa’ areo ahy,
\q1 ty amy hafairañe nanoe’
\q1 i El-Sadai amakoy.
\q1
\v 21 Nianjan-draho te nionjoñe,
\q1 fe nampolie’ \nd Iehovà\nd* kapaike;
\q1 ino ty anoa’ areo ahy Noomie
\q1 kanao nanesek’ ahy t’\nd Iehovà\nd*,
\q1 vaho hankàñe ty nafetsa’
\q1 i El-Sadai amako?
\p
\v 22 Aa le nimpoly t’i Noomie rekets’ i Rote nte Moabe vinanto’e nindre-lia ama’e boak’ an-tane Moabe añe, niheo e Betlekheme ao ami’ty fifotoram-pitatahañe vare hordea.
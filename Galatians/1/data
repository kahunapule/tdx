\c 1
\s1 Ty Foto’ ty Hasoa
\p
\v 1 I Paoly, Firàheñe, (tsy nirahe’ ondatio, ndra t’indaty, fa \nd Iesoà\nd* Norizañey naho i Andrianañahare Rae nampitroatse aze an-kavilasy)
\v 2 naho o longo amako atoa iabio,
\p Ho amo Fivory e Galate añeo:
\p
\v 3 Hasoa naho Fañanintsiñe boak’ aman’ Añahare Rae naho i Talèntika \nd Iesoà\nd* Norizañey,
\v 4 ie nanolo-piaiñe ty amo hakeon-tikañeo, handrombake antika ami’ty sa raty henaneo, ty amy satrin’ Añahare Raen-tikañe;
\v 5 ama’e abey ty engeñe nainai’e donia. Amena
\s1 Raike—Tsy Roe Tsy Telo—i Talili-soay,
\p
\v 6 Mahalatsa ahy te nifarie’ areo aniany i nikanjy anahareo mb’amy hasoa’ i Norizañeiy, hitolik’ amy ze o talili-soa\f + \fr 1:6 \ft Ko II 11:4\f* ila’e zao,
\v 7 tsy t’ie aman’ ila’e, fe ao ty mitsibore anahareo hañamengoke ty talili-soa’ i Norizañey
\v 8 Aa ndra te zahay, ndra te anjely hirik’ andindìñe añe ty mitaroñe ama’ areo ty talily ila’ te amy nitaroñe’aiy, le sira naho molale.
\v 9 Hambañe amy fivola’ay teoy, le indraeko henaneo, ndra ia t’indaty minday talili-soa ama’ areo mandietse i rinambe’ areoy, le fatra an-tane.
\p
\v 10 Mipay fañisohañe am’on­datio hao iraho henaneo he aman’ Añahare? Ke mipay hahafale ondaty? F’ie te ho nanitra ondaty, le tsy ho ni-fetrek’oro’ i Norizañey.
\s1 Kinanjin’Añahare t’i Paoly
\p
\v 11 Hampahafohineko anahareo ry longo, te tsy nifototse am’ondaty i talili-soa itaroñakoy.
\v 12 Tsy rinam­beko ama’ ondaty, naho tsy nanarañ’ ahiko, fa amy namentabentara’ \nd Iesoà\nd* Norizañey ahiy.
\p
\v 13 Toe jinanji’areo i fanoeko taolo amo Tehodaoy, te loho nampisoañeko i Fivorin’ Añaharey, naho nimaneako rotsake,
\v 14 vaho nionjoñe amy fitalahoa’ o Jiosioy mandikoatse o longoko maro mpirai-nono amakoo, ie nilozoheko o lilin-droaekoo.
\v 15 Aa kanao ninòn’ Añahare nañambak’ ahy boak’ an-tron-dreneko ao, le nikanjie’e ty amy hasoa’ey,
\v 16 hampalangese’e amako i ana’ey, hitaroñako aze amo kilakila’ ondatio; ie henane zay tsy niharoako safiry ty nofotse aman-dio
\v 17 naho tsy nionjomb’e Ierosaleme mb’ amo Firàheñe taolokoo mb’eo f’ie nifokofoko mb’ Arabia añe; vaho nimpoly mb’e Damaskose ao.
\p
\v 18 Ie niritse ty telo taoñe le nionjomb’e Ierosaleme mb’eo hifandrèndreke amy Kefasy, vaho nitoboke ama’e ao folo andro lim’ amby.
\v 19 Le tsy nahatrea Firàheñe ila’e iraho naho tsy Iakobe, zai’ i Talè avao.
\v 20 (Aa ty amo sokireko ama’ areoo, le ifantàko añatrefan’ Añahare te tsy mandañitse.)
\v 21 Ie añe, le nimb’am-paripari’ i Sirià naho i Kilkia mb’eo;
\v 22 ie mb’e namoea’ o Fivory amy Norizañey e Iehodào ty tareheko.
\v 23 Toe jinanji’ iereo avao te, i nampisoañe antika taoloy ro mone mitsey i fatokisañe nimanea’e rotsake heikey.
\v 24 Le nandrenge an’ Andrianañahare ty amako.
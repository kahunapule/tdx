\c 3
\s1 Ke o Fepètseo he ty Fatokisañe
\p
\v 1 O ry nte-Galate gegeo! Ia ty namoreke anahareo tsy hatokisa’ areo ty hatò? ie añatrefam-pihaino’ areo ty nampalangesañe ty fipehañe \nd Iesoà\nd* Norizañey.
\v 2 Inao ty teako hatoro’ areo ahiko: Rinambe’ areo ami’ty fimanean-Kake hao i Arofoy? Ke natokisañe i nijanjiñañey?
\v 3 Minè v’inahareoo? Ie namototse amy Arofoy, ho fonireñe amy nofotsey hao henaneo?
\v 4 Tsy vente’e hao o raha maro nijalea’ areoo, toe tsy jefa’e hao?
\v 5 I nanolotse anahareo i Arofoy naho mitolon-draha tsitantane añivo’ areoy; itoloña’e am-pimanean-Kake hao, ke am-patokisañe i jinanjiñey?
\p
\v 6 Hambañe amy Abraàme;
\q1 Natokisa’e t’i Andrianañahare
\q1 vaho vinolili’e ho havañonañe ama’e.\f + \fr 3:6  \ft Fot 15:6\f*
\p
\v 7 Arendreho arè te toe ana’ i Abraàme o amam-patokisañeo.
\v 8 Aa kanao nitokie’ o Sokitse Masiñeo te hampivantañen’ Añahare ami’ ty fatokisa’e o kilakila ondatio, le tsinara’e amy Abraàme aolo’ i talili-soay, ty hoe:
\q1 Ama’o ty hitahiañe ze hene fifeheañe,\f + \fr 3:8  \ft Fot 12:3, 18:18, 22:18\f*
\p
\v 9 Aa le mindre tahi­eñe amy Abraàme mpiàtoy o mpiatoo.
\p
\v 10 Songa nafàtse ze mpimane Hake, fa hoe ty pinatetse:
\q1 Sindre afàtse ze tsy mitolom-panao
\q1 ze hene pinatetse amy Boke Hakey.\f + \fr 3:10  \ft Its 27:26\f*
\p
\v 11 Malange te tsy ia ty ho vantañe’ i Hake añatrefan’ Anañahare, fa,
\q1 Veloñe amy fatokisa’ey ty vantañe.\f + \fr 3:11  \ft Kab 2:4\f*
\p
\v 12 Tsy fatokisañe ty fimanemanean-dily, fe
\q1 Iveloma’ ty manao irezay.\f + \fr 3:12  \ft Sor 18:5\f*
\p
\v 13 Jineba’ i Norizañey amy fatse amy Hake aoiy tika, ie nafàtse ho antika, fa hoe ty pinatetse:
\q1 Fonga afàtse ze aradorado an-katae\f + \fr 3:13  \ft Its 21:23\f*
\p
\v 14 soa te am’ \nd Iesoà\nd* Norizañey ty hitotsaha’ ty fitahia’ i Abraàme amo kilakila ‘ndatio, handrambesa’e am-patokisañe i Arofo nitamañey.
\s1 Ty Lily naho ty Fampitamañe
\p
\v 15 O ry longo, ho razañeko ami’ty fanoe’ ondatio: Ndra t’ie fañina’ ondaty, naho fa najadoñe, le tsy eo ty mamao­paoke aze ndra manovoñe fepetse ama’e;
\v 16 ie amy zao, nanoeñe amy Abraàme naho amy tiri’ey o fampitamañeo. Tsy natao ty hoe: Naho amo tiri’eo, hoe t’ie maro, fa ami’ty raike, ami’ty hoe:
\q1 Naho amy tiri’oy,\f + \fr 3:16  \ft Fot 12:7; 13:5,22,18, 17:7, 24:7\f*
\p toe i Norizañey.
\v 17 Zao o taroñekoo: Tsy mahafaoke i fañina nititihen’ Añahare hampikoaha’e i fampitamañeiy i Hake nanoeñe efa-jato-tsi-telo-polo taoñe mb’atoiy.
\v 18 Fa naho miato aman-Kake ty lova, le tsy miato amy fampitamañey, fe fampitamañe ty nanoloran’ Añahare aze amy Abraàme.
\p
\v 19 Inoñ’ arè ty asa’ i Hake? Natovoñe ty amo hakeoo, ie norizañe amo anjelio am-pitàm-pañalañalañe ampara’ te nivotrake i Tiry nampitamañey.
\v 20 Tsy mañila t’indaty añivo, fe raike t’i Andrianañahare.
\p
\v 21 Aa vaho mifandietse amo fampitamàn’ Añahareo hao t’i Hake? Sondo’e! Fa naho eo ty hake nitolorañe ze ho nahaveloñe, le i hake zay ty ho nahavantañe.
\v 22 Fe kila nagabe’ i Sokitse Masiñey ambanen-kakeo ao, soa te hatolotse amo mahafiatoo i nampitamañey, añamy fatokisa’ \nd Iesoà\nd* Norizañeiy.
\p
\v 23 Ie mbe tsy pok’ atoy i fatokisañey, le rinohy ambane’ i Hake tikañe, narindriñ’ ao ampara’ te naboake o fatokisañeo.
\v 24 Aa le nimpañoke antika homb’ amy Norizañey mb’eo t’i Hake, soa te hivantaña’ i fatokisañey.
\v 25 Kanao eo i fatokisañey, le tsy fehè’ i mpañokey ka tika.
\s1 Anak’ Andrianañahare
\p
\v 26 Songa anan’ Añahare nahareo amy fatokisa-migahi’ \nd Iesoà\nd* Norizañeiy,
\v 27 le inahareo nalipotse amy Norizañey ro misikiñe i Norizañey.
\v 28 Tsy eo ndra Jiosy ndra Grika, tsy eo ndra ondevo ndra midada, tsy eo ndra lahilahy ndra ampela; amy te hene raike am’ \nd Iesoà\nd* Norizañey.
\v 29 Aa ie amy Norizañey, le tarira’ i Abraàme, mpandova ty amy nampitamàñey.
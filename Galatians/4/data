\c 4
\p
\v 1 Hoe ty hatovoko: Tsy mifañòva ami’ty ondevo ty mpandova mbe ajaja, ndra t’ie ty tompo’ ze he’e;
\v 2 amy t’ie fehè’ o mpañabeio naho o mpañokeo ampara’ ty andro tinendren-drae’e.
\v 3 Itikañe ka, naho mbe ni-ajaja ro nondevoze’ o fañè’ ty voatse toio.
\v 4 Fa naho ni­tsatoke ty fañenefañe i saay, le nahitrin’ Añahare t’i Ana’e, sinama’ ty Rakemba, toly ambane’ Hake,
\v 5 hijebañe o ambane’ Hake aoo, hameloñe an-tika ho anake.
\v 6 Aa kanao anake, le fa nahitrin’ Añahare añ’arofo’ areo ao t’i Arofo’ i Ana’ey, mikoike: Aba, Rae.
\v 7 Aa le tsy ondevo ka irehe, fa anake; aa kanao anake, le mpandova aman’ Añahare, añamy Norizañey.
\s1 Endaha’ i Paoly
\p
\v 8 Ie taolo, mbe tsy nahafohiñe an’Andrianañahare, naho niondevo’ o toe tsy ndrañahareo;
\v 9 f’ie mahafohiñe an’ Andrianañahare henaneo—toe i Andrianañahare ty maharofoanañe anahareo—aa mañino te tolihe’ areo indraike o fañè maleme naho votroo\f + \fr 4:9 \ft Gal 4:3, Kol 2:8,20\f*? Te hiheren-ko ondevo’ irezay indraike v’inahareo?
\v 10 hañorik’ andro naho volañe naho sa vaho taoñe?
\v 11 Imarimarihako he kafoake ty nifanehafako ama’ areo.
\p
\v 12 O ry longo, mihalaly ama’ areo, misoloa ahy, manahake ty nisoloako anahareo—ie tsy nanao raty ahy.
\v 13 Fohi’ areo te an-kasilofan-tsandriñe ty nitaroñako i talili-soay tam-baloha’e.
\v 14 Le tsy nisirikaeñe naho tsy nampangorì’ areo, i nañembetse ahy amy hasilofan-tsandrikoy, fe nampihovae’ areo hoe t’ie ni-anjelin’ Añahare, toe nanahake \nd Iesoà\nd* Norizañey.
\v 15 Aia i fañanintsiñe tama’ areoy? Mahavolan-draho naho nimete, te ho napoliti’ areo o fihaino’ areoo vaho natolots’ ahiko.
\v 16 Aa vaho rafelahi’ areo hao iraho kanao ivolañako ty hatò?
\p
\v 17 Malisa mipay anahareo iereo, tsy te hañasoa, fa ty hampiria an-tikañe, hipiteha’ areo ama’e.
\v 18 Soa avao te paiañe t’ie hahimbañe nainai’e ho ami’ty hasoa, fa tsy t’ie miatreke avao.
\v 19 Ry anake, hoe mitsongo te hiterake in­draike iraho ampara’ te miforoñe ama’ areo ao i Norizañey.
\v 20 Sinda te ho ama’ areo iraho henaneo hiovà’ ty feoko fa mahasekatse ahy.
\s1 I Hagara naho i Saraha
\p
\v 21 Mitalilia, ie te ho fehè’ i Hake, ke tsy janji’ areo t’i Hake?
\v 22 Toe pinatetse te nanañ’ anake roe t’i Abraàme, teo ty a i ondevo ampelay, teo ty a i rakemba hahay.
\v 23 Naterake amo haondatio i anak’ ondevoy, fe amy nampitamañey i anan-drakemba hahay;
\v 24 fandrazañañe ami’ty fañina roe iereo: ty raike hirike am-bohi-Sinaiy miterake fañondevozañe, i Hagara zay.
\v 25 Vohi-Sinay e Arabia añey t’i Hagara, ie manoiñe ho Ierosaleme henaneo, amy t’ie mitoroñe hoe ondevo miharo amo ana’eo.
\v 26 Fe haha t’Ierosaleme ambone ao, ie ty renen-tikañe.
\v 27 Hoe ty pinatetse:
\q1 Mirebeha ry betsiterake tsy mahatoly!
\q1 Mipoñafa an-koiake, ry tsy mitsongoo!
\q1 Fa maro ty ana’ i bangiy,
\q1 te amy amam-baliy.\f + \fr 4:27 \ft Ies 54:1\f*
\p
\v 28 Le manahak’ Isaka, ana’ i fampitamañey, tika ry longo.
\v 29 F’ie henane zay, nampisoañe’ i naterake amy nofotseiy i amy Arofoy, le ie ka henaneo.
\v 30 Aa vaho ino ty pinatetse amy Sokitse Masiñey ao?
\q1 Aitò i ondevo ampelay naho i ana’ey,
\q1 fa tsy hitrao-dova amy ana’ i rakembaiy ty ana’ i ondevoy.\f + \fr 4:30 \ft Fot 21:10\f*
\p
\v 31 Ie amy zao ry longo, tsy ana’ i ondevo ampelay tika, fa amy hahay.
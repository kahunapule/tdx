\c 4
\s1 Veloñe Hañasitra an’ Andrianañahare
\p
\v 1 Ie amy zao ry longo, ihalalia’ay, naho risihe’ay amy \nd Talè\nd* \nd Iesoà\nd*, ty hitomboa’ areo nainai’e amo fañaveloañe nañoha’aio, naho hañasìtra an’ Andrianañahare;
\v 2 fa fohi’ areo o fanoroañe natolo’ay anahareo añam’ \nd Iesoà\nd* Talèo.
\v 3 Inao ty satrin’ Añahare: t’ie hiavake, hisitak’ ami’ty fiolorañe tsy mañeva;
\v 4 ie songa mahay milie-batañe ho ami’ty fiavahañe naho asiñe,
\v 5 tsy hilomoloañe an-kadrao manahake o kilakila’ ondaty tsy mahafohiñe an’ Andrianañahareo;
\v 6 sindre tsy handilatse naho hañaramamo an-drahalahi’e; fa i \nd Talè\nd* ro mpamale i hene rezay, hambañe amy nimanea’ay hatahata ama’ areoy.
\v 7 Toe tsy nikanjy an-tika ho an-kaleorañe t’i Andrianañahare fa ho am-piavahañe.
\v 8 Aa ze tsy mipaoke, le tsy t’ie mifary ondaty, fa an’ Andrianañahare nanolots’ anahareo i Arofo Masiñey.
\p
\v 9 Aa ty amy fifampirañetañe longo, tsy ipaia’ areo sokireñe, ie hohoen’ Añahare hifampikoko;
\v 10 naho toe anoe’ areo amo hene longo e Makedoniao. Fe osihe’ay ry longo te hitolom-pitomambao,
\v 11 hinozoha’areo fañavelo am-pianjiñañe, songa manao ty tolon-draha’e naho mitoloñe am-pità’e amy ni­toroa’aiy,
\v 12 hañavelo an-kavantañañe amo alafe’eo naho tsy hipay inoñ’inoñe.
\s1 Ty Fitotsaha’ i \nd Talè\nd*
\p
\v 13 Aa tsy teako ho bahimo nahareo, ry longo, ty amo miròtseo, hera hihontoke manahake o ila’e tsy aman-ko tamàeñeo.
\v 14 Aa kanao atokisantika te nivilasy t’\nd Iesoà\nd* vaho nitroatse, le izay ty hindesen’ Añahare mindre ama’e o mirotse am’ \nd Iesoà\nd*o.
\v 15 Aa hoe ty fivola’ay ama’ areo ty amy tsara’ i Talèy, te tsy hiaolo o mirotseo tika mbe mañente ami’ty fitotsaha’ i \nd Talè\nd*,
\v 16 fa i \nd Talè\nd* vata’e ro hizotso hirik’ an­dindìñe ey an-koike, am-piarañanañan-talèn’ anjely, naho amy antsivan’ Añaharey\f + \fr 4:16  \ft Ies 18:3, 27:13, Ioe 2:15, Amo 3:6, Zek 9:14, Mat 24:31, 1Ko 15:52, Ben 4:1\f*; naho hitroatse hey o nivetrake amy Norizañey ao,
\v 17 vaho ho rambeseñe mb’amo rahoñeo mb’eo tika mbe veloñe hifanampe am’iereo an-drahoñe ey, hifanalaka amy \nd Talè\nd* amy tiokey. Le ho nainai’e amy \nd Talè\nd* ao tikañe.
\v 18 Aa le mifañohòa amy tsara zay.
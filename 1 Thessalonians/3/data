\c 3
\s1 Nañitrike i Timoty
\p
\v Aa ie tsy nahafifeake ka zahay, le nilahatse te hadoñe am-bangiñe Atena añe zahay,
\v 2 vaho nahitri’ay mb’ama’ areo mb’eo t’i Timoty, rahalahintika naho mpitoron’ Añahare amy talili-soa’ i Norizañeiy, hamente naho hañosike anahareo amy fatokisa’ areo,
\v 3 soa tsy ama’areo ty hembere’ o faloviloviañe zao; fe fohi’ areo te zay ty nanendreañ’ antika.
\v 4 Ie mbe tama’ areo ao le nitaroña’ay te fa antitotse ty hampisarerahañe an-tikañe; ie o oni’ areo te zoeñeo.
\v 5 Ie amy zay, tsy nahafeake ka raho, le nahitriko ty handrendreke ty fatokisa’ areo, hera nazi’ i mpañìnjey, vaho ho nilesa i fitoloña’aiy.
\s1 Nahaosike ty Taro’ i Timoty
\p
\v 6 Fa ie pok’ eo hirik’ ama’ areo t’i Timoty, le nitalilie’e soa o fatokisa’ areo naho i fikokoañey, vaho t’ie nainai’e mitiahy anahareo an-kasoa, mañiry hahaisake anay hambañe ami’ty fisalala’ay hahatrea anahareo.
\v 7 ie amy zao ry longo, amo faloviloviañe naho fanilofañe anaio fe nampanintsiñ’ anay ty fatokisa’ areo.
\v 8 Velon-jahay henaneo, amy t’ie mijohañe amy \nd Talè\nd* ao.
\v 9 Akore ty fañandriaña’ay an’ Andrianañahare hamale ty hafaleañe hirebeha’ay anahareo añatrefan’ Añaharen-tika,
\v 10 aa le mitolon-kalaly handro an-kalen-jahay hahaisake ty lahara’ areo, hañeneke ze tsy eneñe ami’ty fatokisa’ areo.
\s1 Salalaeñe
\p
\v 11 I Andrianañahare Raentika vaho i Talèntika \nd Iesoà\nd* abey ro hañavantañe ty lala’ay mb’ama’ areo añe;
\v 12 naho hampitomboe’ i \nd Talè\nd* nahareo naho o ila’e iabio hirao­rao an-koko, hambañe ami’ty anay ho anahareo,
\v 13 hampijadoñe o arofo’ areoo tsy aman-tahy, miavake, añatrefan’ Añahare naho Raentikañe ami’ty fitotsaha’ i Talèntika \nd Iesoà\nd* rekets’ o hene noro’eo.
\c 5
\s1 Ty Andro’i \nd Talè\nd*
\p
\v 1 Aa ty amo androo naho o sa-ao, ry longo, tsy paia’ areo ho sokireñe.
\v 2 Fa toe fohi’ areo t’ie ho tondroke manahake ty mpamaoke haleñe ty andro’ i \nd Talè\nd*.
\v 3 Ie manao ty hoe, Fierañerañañe naho Fañanintsiñe! te mone hiambotrahan-karo­tsahañe, manahake ty fitsongoan-drakemba mivesatse, ie tsy hahabolititse.
\v 4 Fe tsy añ’ieñe ao nahareo ry longo, hivovoa’ i andro zay hoe malaso.
\v 5 F’ie songa an-kazavàñe naho ana’ ty atoandro, tsy mpiamo haleñeo ndra o fimoromoroñañeo.
\v 6 Aa ee t’ie tsy hirotse, manahake o ila’eo, fa hitao naho hilie-batañe.
\v 7 Mirotse haleñe o miro­tseo naho mamo haleñe o mpijikeo.
\v 8 Aa kanao mpiamo atoandroo, antao ho marea, hampi­tsetake ty fikalañan’ arañam-patokisañe naho fikokoañe vaho hisabaka i fitamàm-pandrombahañey\f + \fr 5:8  \ft Ies 59:17\f*.
\p
\v 9 Tsy tinendren’ Añahare ho an-kaviñerañe tika, fa t’ie ho rombaheñe añamy Talèntika \nd Iesoà\nd* Norizañey,
\v 10 ie nivilasy ho antikañe, le he mañente ke mirotse ro hitraofan-tika haveloñe.
\v 11 Aa le mifañosiha, naho mifampiraoraòa, hambañe ami’ty fanoe’ areo avao.
\s1 Fañaveloañe Masiñe
\p
\v 12 Mihalaly ama’ areo zahay, ry longo, ty hiasia’ areo o mpifanehake ama’ areo naho mpifehe vaho mpanoro anahareoo amy \nd Talè\nd* ao.
\v 13 Le aonjono am-pikokoañe o fitoloña’ iareoo, vaho mifampilongoa.
\v 14 Risihe’ay nahareo ry longo, hatahatào o mañarinjeñeo, ohoño o mimoremo­retseo, imbao o midazidazìtseo vaho hene ilofiho.
\v 15 Asoao tsy hamalean-draty ty raty ndra ama’ ia ia, fe paiao nainai’e ty hañasoa ty ila’e naho ze fonga ondaty.
\v 16 Mirebeha avao,
\v 17 Mihalalia nainai’e,
\v 18 kila andriañeñe; fa zay ty satrin’ Añahare ho anahareo am’ \nd Iesoà\nd* Norizañey.
\v 19 Ko akipeke ty Arofo.
\v 20 Ko mavoeñe o fitokiañeo,
\v 21 fa biribirio ze he’e; tambozoro ty soa.
\v 22 Ifoneño ze atao haratiañe.
\s1 Figadoñañe
\p
\v 23 I Andrianañaharem-pañanintsiñey abey ro hañeneke ty fiavaha’areo, hañaro ty arofo naho ty fiaiñe vaho ty sandri’ areo ho fonitse tsy aman-kila amy fito­tsaha’ i Talèntika \nd Iesoà\nd* Norizañeiy.
\v 24 Migahiñe t’i mikanjy anahareo, Ie ro hañeneke zay.
\p
\v 25 Ry rahalahio, mihalalia ho anay.
\v 26 Añontaneo an’ oroke miavake o longo iabio,
\v 27 Afantoko ama’ areo amy \nd Talè\nd* ty hamaky ty taratasy toy amo longo iabio.
\v 28 Ho ama’ areo abey ty hasoa’ i Talèntika \nd Iesoà\nd* Norizañey.
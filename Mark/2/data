\c 2
\s1 Nañafake ty Kepeke
\r Mat 9.1-8; Lke 5.18-26
\p
\v 1 Ie herone bey, nimpoly mb’e Kapernaomy mb’eo, le nijanjiñeñe t’ie añ’anjomba’e ao,
\v 2 aa akore ty firopaha’ i màroy kanao ninìtse tsy am-pitsifirañe ndra an-dalañe eo, ie nitaroñe i tsaray.
\p
\v 3 Niheo mb’ama’e mb’eo ty ninday ty kepeke, nitarazoe’ ty efatse.
\v 4 Ie tsy nahafitotoke ama’e fa nialindretse, le nahimpa’ iereo ty tafo ambone’ aze; pinoñapoña’ iereo, le nazè’ iereo ao ty tihy nandrea’ i kepekey.
\v 5 Nioni’ \nd Iesoà\nd* ty fatokisa’ iareo, le nanoe’e ty hoe i kepekey: O anake, fa hinaha o tahi’oo.
\p
\v 6 Niambesatse eo ty mpanoki-dily ila’e nitsakore añ’arofo ty hoe:
\v 7 Akore ty reha’ ondatio? Ie mitera­tera! ia ty mahalio tahiñe naho tsy Raike, i Andrianañahare?
\p
\v 8 Napota’ \nd Iesoà\nd* añ’arofo’e amy zao ty fivetsevetse’ iareo, le hoe re am’ iereo: Akore te aereñere’ areo an-troke ao o raha zao?
\v 9 Ty aia ty mora volañeñe amy kepekey: ke ty hoe: Hinaha o hakeo’oo, he ty hoe: Mitroara, rambeso o tihi’oo le mañaveloa?
\v 10 Aa soa te ho fohi’ areo te aman-dily an-tane atoy i Ana’ ondatiy hañalio tahiñe,—Le hoe re amy kepekey:
\v 11 O toke: Mitroara, rambeso o tihi’oo le akia mb’añ’akiba’o añe.
\v 12 Niongake amy zao re, nandrambe i tihi’ey, vaho nienga añatrefa’ iereo iaby; le hene nilatsa naho nandrenge an’ Andrianañahare ami’ty hoe: Mbe lia’ay tsy nahatrea ty manahake itoa-hoe.
\s1 Tsinikao’e t’i Matio
\r Mat 9.9-13 Lke 5.27-32
\p
\v 13 Nienga mb’añ’olon-driake mb’eo indraike re; le hene niropak’ ama’e i valobohokey, vaho nanare’e.
\p
\v 14 Ie nimb’eo, nivazoho’e t’i Levy, ana’ i Alfeo, niambesatse am-panontonan-kaba ao, le hoe re ama’e: Oriho raho. Le niongake re nañorike aze.
\p
\v 15 Ie nidegañe añ’anjomba’e ao, le nimaro ty mpanontoñe vili-loha naho bei-hakeo nitrao-pikama amy \nd Iesoà\nd* naho amo mpiama’eo, amy te maro am’ irezay ty nañorike aze.
\v 16 Aa naho nioni’ o mpanoki-dilio naho o Fariseoo t’ie nitrao-pikama amo mpanan-tahiñeo naho amo mpamory vili-lohao, le nanao ty hoe amo mpiama’eo: Inoñe ty iharoa’e fikama naho finoñe amo mpamory vili-lohao naho amo bey hakeoo?
\v 17 Naho jinanji’ \nd Iesoà\nd* izay, le hoe re am’iereo: Tsy o jangañeo ro mipay mpanaha fa o marareo. Tsy pok’eo raho hikanjy ty vañoñe hisoloho, fa o aman-kakeoo.
\s1 Lilitse
\r Mat 9.14-17; Lke 5.33-39
\p
\v 18 Mpililitse o mpiana’ i Jaonao naho o Fariseoo, le nimb’eo iereo nanao ty hoe ama’e: Aa vaho akore te mililitse o mpiana’ i Jaonao naho o mpiamo Fariseoo, fe tsy mililitse o mpiama’oo?
\v 19 Le hoe t’\nd Iesoà\nd* tam’iereo: Mete mililitse hao o rañem-pañengao ie mbe am’ iereo i mpañengay? Kanao am’ iereo i mpañengay, tsy mililitse iereo.
\v 20 Toe ho tondroke ty andro hanintahañe i mpañengay am’iereo; hililitse amy andro zay iereo.
\v 21 Tsy eo ty manakeke lamba tsy nahanañe ami’ty saron-kambo’e tsy mone hisitake amy saroñey i takekey, vaho hiindra i nikodreatsey.
\v 22 Le tsy añiliñan-divay vao ty zonjòn-kolitse hambo’e, tsy mone hampitòsitse ty divay amy holitse hambo’ey, vaho hianto i zonjòñey. Fa ailiñe an-jonjòñe vao ao ty divay vao.
\s1 Mitoloñe ami’ty Sabotse
\r Mat 12.1-8; Lke 6.1-5
\p
\v 23 Teo te indraike, niranga teteke re ami’ty \nd Sabotse\nd* naho nanifo ampemba amy lia’ iareoy o mpiama’eo.
\v 24 Le hoe o Fariseoo tama’e: Henhe: akore t’ie manao raha faly ami’ty \nd Sabata\nd*?
\v 25 Aa hoe ty natoi’e: Mbe tsy vinaki’ areo hao ty nanoe’ i Davide, ie nidobo naho nisaliko, ie naho o mpiama’eo:
\v 26 nimoak’ añ’ Anjomban’ Añahare ao faha’ i Abiatara Mpisorom-bey le nikama ty mofo miatreke\f + \fr 2:26 \ft mofo 12 an-drairay aolo’ i toe-miavakey\f*—ze faly tsy kamaeñe naho tsy o mpisoroñeo avao, vaho nandiva amo mpiama’eo?
\v 27 Hoe re tam’ iereo: Ondatio ty nanoañe i \nd Sabata\nd*y, fa tsy i \nd Sabata\nd*y ondatio;
\v 28 Aa le Talè’ o \nd Sabata\nd*o ka i Ana’ ondatiy\f + \fr 2:28 \ft Fot 2:2-3\f*.
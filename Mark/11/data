\c 11
\s1 Misorogodañ’ an-dRebeke
\r Mat 21.1-9; Lke 19.28-38; Jao 12.12-19
\p
\v 1 Ie nañarine Ierosaleme e Beit-Pagè naho Betania am-bohi-Oliva eo iereo, le nahitri’e ty roe amo mpiama’eo
\v 2 ami’ty hoe: Akia mb’an-tanañe ey hoekey, le ie mizilike ao ro hahaisake ana-borìke mirohy mbe tsy nitongoàñe: draito le tantalio mb’amako mb’etoa.
\v 3 Aa naho eo ty manao ama’ areo ty hoe: Akore ty anoe’ areo zao? toiño te ipaia’ i Talè, fa hahitri’e mb’etoañe aniany.
\v 4 Niavotse iereo, le nahaoniñe ty ana-borìke an-dalañe ey nirohy ami’ty lalam-bey, vaho binala’ iereo.
\v 5 Aa hoe o nijohanjohañeo am’ iereo: Ino o anoe’ areoo, t’ie mañaha o borìkeo?
\v 6 Le tinoi’ iereo amy nampanoa’ \nd Iesoày\nd*; aa le nampionjoneñe.
\v 7 Nendese’ iereo mb’amy \nd Iesoà\nd* mb’eo i ana-borìkey le nalafike ama’e o saro’ iareoo, vaho niningira’e.
\v 8 Nandamake ty sarimbo’e amy lalañey ty maro, naho nandafike ran-katae binira’e an-teteke ao ty ila’e.
\v 9 Nikoikoike ty hoe o niaoloo naho o am-bohoo:
\q1 Hosana! andriañeñe ty ­mitotsake ami’ty tahina’ i T\nd alè\nd*!
\v 10 Andriañeñe ty fifehea’i Davide
\q1 raen-tika hitotsak’ eo. Ehe rombaho\f + \fr 11:9 \ft Hosana\f*, ry Andindimoneñeo.\f + \fr 11:9 \ft Sab 118:26\f*
\p
\v 11 Nizilike e Ierosaleme ao t’\nd Iesoà\nd*, naho niheo mb’ añ’ Anjomban’ Añahare ao, ie hene nisambae\nd ’\nd*e le nienga mb\nd ’\nd*e Betania mb\nd ’\nd*eo rekets\nd ’\nd* i folo ro\nd ’\nd*amby rey amy te niròñe ty àndro.
\s1 i Sakoañey
\r Mat 21.18-19
\p
\v 12 Amy loak’androy, naho fa niakatse i Betania iereo le nisaliko re,
\v 13 le tinalake’e ey hoek’ey ty sakoañe nandraveñe le nomb’ ama’e mb’eo ke hahaisake raha ama’e, fa ie avy eo, tsy nanjò naho tsy raveñe avao, amy te tsy san-tsakoañe.
\v 14 Le hoe re tama’e: Ee te tsy hikamañe ka. Jinanji’ o mpiama’eo zay.
\s1 Ty Nañaliova’e i Anjombay
\r Mat 21.12-17; Lke 19.45-48; Jao 2.13-22
\p
\v 15 Ie nivotrake e Ierosaleme ao, le nizilike añ’anjomban’ Añahare ao vaho nandroake o mpanao balikeo naho o mpipeake añ’An­jomban’ Añahareo le navalitsingore’e ty fan­dambaña’ o mpanakalo volao naho ty fiambesa’ o mpandetake dehoo;
\v 16 vaho linili’e te tsy hendeseñe hiranga i Anjombay o kilankañeo.
\v 17 Le nendaha’e ami’ty hoe: Tsy pinatetse hao te
\q1 Hatao anjombam-pitalahoa’ ze kilakila ondaty ty anjombako?\f + \fr 11:17 \ft Isa 56:7\f*
\q1 F’ie nanoe’areo lakato-malaso.\f + \fr 11:17 \ft Irm. 7:11\f*
\p
\v 18 Nahajanjiñe zay o mpisorom-beio naho o mpanoki-dilio, vaho nikinia hañoho-doza ama’e, fe nimarimarihañe i lahialeñey ami’ty halatsà’ iareo amo fañohà’eo.
\v 19 Ie hariva ro niakatse i rovay.
\s1 Ty Haozara’o Fatokisañeo
\r Mat 21.20-22
\p
\v 20 Niary mb’eo iereo te maraindray, le niisa’iareo i sakoañey niheatse boak’ am-baha’e.
\v 21 Nahatiahy t’i Petera, le hoe re tama’e: O Rañandria, hehe te niheatse i sakoañe nafà’oy.
\v 22 Le hoe ty natoi’ \nd Iesoà\nd*: Atokiso t’i Andrianañahare.
\v 23 Eka! to t’itaroñako te ndra iaia hanao ami’ty vohitse toy ty hoe: Miombota! mivokovokoa an-driake ao, lehe tsy mifejofejo an-troke, fe atokisa’e te ho tendreke i natao’ey; le hanoeñe ho aze zay.
\v 24 Aa le hoe ty ivolañako: ze hene ihalalia’ areo naho isaboa’areo, matokisa t’ie fa azo’ areo, le ho ama’ areo.
\v 25 Ie mijohañe eo hihalaly, iheveo hey ze anañan-kakeo, soa te hahan-dRae’ areo andindìñe ao ka o tahi’ areoo.\f + \fr 11:25 \ft 26: F’ie tsy miheve le tsy hapon-dRae an-dindiñe ao ka o tahi’areoo.\f*
\s1 Nampanandili’ Iesoà
\r Mat 21.23-27; Lke 20.1-8
\p
\v 27 Nigodañe mb’e Ierosaleme mb’eo indraike iereo; le nidrai­draitse añ’Anjomban’ Añahare ao, vaho nomb’ ama’e mb’eo o mpisorom-beio naho o mpanoki-dilio naho o roandriañeo,
\v 28 nanao ty hoe ama’e: Lily manao akore, ty anoe’o o raha toañeo? Ia ty nanolotse Azo lily hanao o raha zao?
\v 29 Hoe t’\nd Iesoà\nd* tam’ iereo: Inao ty ontaneko ama’ areo, ie mahatoiñe ahy le hitaroñako ty lily anoeko o raha rezao.
\v 30 I filipora’ i Jaonay: hirike andindìñe ao hao, ke boak’am’ondatio? Itoiño hey.
\p
\v 31 Aa hoe ty vesoveso’ iareo: Ie ataon-tika ty hoe: Hirike andindìñe ao, le hatoi’e ty hoe: Akore arè t’ie tsy niantofa’ areo?
\v 32 fa naho manao ty hoe ka tikañe: Boak’ama’ ondaty—fe nimarimariheñe on­datio amy te fonga nitañe i Jaona ho toe mpitoky.
\v 33 Aa le hoe ty natoi’ iareo am’\nd Iesoà\nd*: Tsy fohi’ay. Le hoe ty navale’ \nd Iesoà\nd*: Aa le tsy haborako ka ty lily anoeko irezao.
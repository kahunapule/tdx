\c 5
\s1 i Nitokoen-drahay
\r Mat 8.28-34; Lke 8.26-39
\p
\v 1 Ie nitoly alafe’ i riakey an-tanen-te Gadarene ao
\v 2 vaho niakatse i lakañey, le nifanojoa’ t’indaty boak’ an-kibory ao niazo’ ty anga-maleotse,
\v 3 ie mpañialo añivon-kibory ao vaho tsy teo ty naharohy aze ndra am-biñe,
\v 4 beteke narohy an-dabaro naho an-tsili­sily fe pinotopoto’e o silisilio naho pinozapoza’e i labaroy vaho tsy teo ty nahafamere aze.
\v 5 Tan-kaboañe ey re naho an-kibory ao handro am-pohatse nikontsiañe naho nandritarita sandriñe am-bato.
\v 6 Ie tinalake’e eñe t’\nd Iesoà\nd*, le nibiririña’e naho nitogalefa’e,
\v 7 nipoña-peo ami’ty hoe: Ino ty itraofan-tika, ry \nd Iesoà\nd*, Anan’ Añahare Andindimoneñeo? Ampifantàko aman’ Añahare t’ie tsy hampisoañe ahy,
\v 8 ie nanoa’e ty hoe: Miakara am’ondatio ty anga-maleotse tia.
\v 9 Hoe ty nañontanea’e; Ia ty añara’o? Tozantoza\f + \fr 5:9  \ft Legiona: lahin-defo 6000 mirimbo\f* ty añarako, hoe re, foto’e maro zahay.
\v 10 Nitolom-pitoreo ama’e re te tsy handoaha’e hiakatse i taney.
\p
\v 11 Tey hoeke ey ty lia-rain-dambo jabajaba nandrazeñe amy vohitsey,
\v 12 le hoe ty fikoikoia’ iareo: Ampihitrifo mb’ amo lamboo zahay hitsamoaha’ay.
\v 13 Le napo’ \nd Iesoà\nd* naho nivorake vaho nitso­ròpoke amo lamboo i anga-draty rey; naho nivarimbariñe amo tazoa beio mb’an-driake ao i mpirai-trokey; va’e ro’ arivo ty niopo an-driake ao.
\v 14 Nitson­demboke ty lay o mpiara-damboo, nitalily an-drova naho an-teteke añe, le nimb’eo iereo handrendreke.
\v 15 Nivo­trake amy \nd Iesoà\nd* iereo nisamba i niazo’ o kokolampaoy, t’ie nitoboke soa, toe nisaroñe naho niareñe i nangara’ i tozantozañey, vaho nirevendreveñe.
\v 16 Natalili’ o nahaisakeo am’iereo ty nanjò i niazon-kokolampay, naho ty amy lambo rey,
\v 17 vaho nitoreo amy \nd Iesoà\nd* iereo ty hienga i tane’ iareoy.
\v 18 Aa ie nijon-dakañe, le nihalalia’ i nangara’ i kokolampaiy ty hireketa’e.
\v 19 Fe tsy nimetea’e, hoe re: Mimpolia mb’ aman-drolongo’o mb’eo, le italilio o raha ra’elahy nanoe’ i T\nd alè\nd* ama’oo, vaho ty niferenaiña’e.
\v 20 Le nimb’eo re nitalily e Dekapolisy ao i hene raha fanjàka nanoe’ \nd Iesoà\nd* ama’ey; vaho fonga nilatsa.
\s1 I Jairo
\r Mat 9.18-19; Lke 8.41-42
\p
\v 21 Ie nitsake an-dakañe in­draike t’\nd Iesoà\nd* nitoly an-dafe eroy, le nihipoke ama’e i lahialeñey, ie tañ’ olon-driake ey.
\v 22 Niheo mb’eo ty raike amo beim-pitontonañeo, i Jairo ty tahina’e; ie nitendreke aze, le nibokoke am-pandia’e
\v 23 nihalaly ty hoe: Matindry fa heta’e i anak’ ampelakoy, Ehe antao, hanampeza’o fitàñe, hijangaña’e ho veloñe.
\v 24 Aa le nindreza’e lia vaho nanonjohy aze i lahialeñey naho nifanisike ama’e.
\s1 Ty Ampela Niazo’ ty Lke Lava
\r Mat 9.20-22; Lke 8.43-48
\p
\v 25 Teo ty rakemba niazo’ ty lio-lava folo taoñe ro’amby;
\v 26 ie nisotry raha tsiefa ami’ty mpanaha maro, ze fonga nampikapioke ty vara’e, f’ie tsy nimbaeñe, te mone niindra;
\v 27 ie nahatsanoñe ty am’ \nd Iesoà\nd*, le nitsifitse amy lahialeñey mb’am-boho’e ao vaho nitsapa i saro’ey.
\v 28 Fa hoe re: Ndra te i saro’ey avao ty tsapaeko, ho jangan-draho.
\v 29 Aa le nimaike amy zao i hila-tsimeivohi’ey, naho napota’e añova’e ao te nijangañe amy hasilo’ey.
\p
\v 30 Niarofoana’ \nd Iesoà\nd* amy zao te niakaran-kaozarañe, le nitolike amy lahialeñey, nanao ty hoe: Ia ty nipaoke o sarokoo?
\v 31 Hoe ty natoi’ o mpiama’eo aze: Vazoho’o o lahialeñe mifanihisihy ama’oo, mbore anoe’o ty hoe: Ia ty nitsapa Ahy?
\v 32 Nitolike re, nahavazoho i nanao zay.
\v 33 Nivorombeloñe amy zao i rakembay naho nititititike, ie nifohi’e i nifonitse ama’ey, le nimb’eo nibaboke añatrefa’e eo vaho hene natalili’e aze ami’ty hatò.
\v 34 Aa hoe re tama’e; O anake, nahahaha azo o fatokisa’oo: akia an-kanitsiñe, le mijangàña amy hasilofa’oy.
\s1 Natroatse ty Anak’Ampela’i Jairo
\r Mat 9.23-26 Lke 8.49-56
\p
\v 35 Ie mbe nitsara, pok’eo o hirik’ amy beim-pitontonañeio nanao ty hoe: Fa simba i anak’ ampela’oy; inoñe ka ty hitsoborea’o i Talè?
\v 36 Jinanji’ \nd Iesoà\nd* i entañe zay, le hoe re amy beim-pitontonañey: Ko hembañe, matokisa avao.
\v 37 Le tsy nimetea’e horiheñe naho tsy i Petera naho Iakobe vaho i Jaona rahalahi’ Iakobe.
\p
\v 38 Ie niloak’ añ’anjomba’ i beim-pitontonañey, nivazoho’e o fihoren­tseañeo, o nandalao, vaho o nangoihoio.
\v 39 Nizilike ao re, le nanoa’e ty hoe: Akore o fikorahañe naho lako-tañio? Tsy simba i ajajampelay, fa miroro.
\v 40 Nikakakaka aze iereo, fe fonga nasita’e le nendese’e ty rae naho rene’ i ajajampelay vaho i mpiama’e rey, mb’amy ajajampelay.
\v 41 Rinambe’e ty taña’ i ajajampelay, le nanoe’e ty hoe: Talita komy, (ze adika ty hoe: O ajajampelao, hoe raho ama’o, mitroara).
\v 42 Nitroatse amy zao i ajajampelay, le nandeha—ie nifolo taoñe ro’amby, vaho nijagòñe an-datsa iereo.
\v 43 Fe hinatahata’e tsy hampahafohiñe ndra ia ia; le nampamahàne’e hàneñe.
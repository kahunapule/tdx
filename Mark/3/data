\c 3
\s1 Mañaha te Sabotse
\r Mat 12.9-14; Lke 6-11
\p
\v 1 Nizilike am-pitontonañ’ao indrai­ke re le nanjo ty lahilahy kenge-fitàñe.
\v 2 Hinare’ iereo ke hañafake ami’ty \nd Sabata\nd*, hanisìa’ iareo.
\v 3 Aa le hoe re amy lahilahy kenge-fitañey: Miongaha mb’etoa.
\v 4 Le hoe re tam’ iereo: Ty aia ty Hake, ty manao raty, he ty manao soa naho \nd Sabotse\nd*\f + \fr 3:4 \ft Its 5:15\f*; ty mamono, ke ty mañaha fiaiñe? F’ie tsy nahabeoke.
\v 5 Jinilojilo’e an-keloke, le nana­helo ami’ty hagàn-tro’ iareo, vaho nanao ty hoe am’ indatiy: Ahitio ty fità’o. Le nahiti’e, vaho niareñe ho janga manahake ty ila’e i fità’ey.
\v 6 Niavotse o Fari­seoo naho niharo fikaoñe amy zao amo mpiamy Herodao nikilily ty hañè-doza ama’e.
\s1 Nañorike aze i Lahialeñey
\r Mat 12.15-16; Lke 6.17-19
\p
\v 7 Nisitake mb’an-driake ey t’\nd Iesoà\nd* rekets’ o mpiama’eo; le naño­rike aze ty lahialeñe hirike e Galilia naho boak’ Iehodà añe,
\v 8 naho hirike Ierosaleme; naho hirik’ Edoma naho alafe’ Iordaney vaho amparipari’ i Tirò naho i Sidona añe—ondaty mitozantozañe, hene nahajanjiñe o hene fitoloña’eo naho nimb’ ama’e mb’eo.
\p
\v 9 Le sinaontsi’e amo mpiama’eo ty hañajary lakañe ho aze ty amy valobohòkey tsy mone hifanamboen­tamboeñe.
\v 10 Akore ty hamaro ty nafaha’e kanao nifanindry ama’e hitsap’ aze ze nisilofe’ ty areteñe.
\v 11 Ndra mb’ia mb’ia nahatrea aze o anga-maleotseo le niankotrake aolo’e eo nikoràke ty hoe: Ihe i Anan’ Añaharey,
\v 12 fa hinatahata’e tsy hampahafohiñe aze.
\s1 Nijoboñe i Folo Roe Amby Rey
\r Mat 10.1-4; Lke 6.12-16
\p
\v 13 Niañambone vohitse mb’eo re le tsinikao’e ze satri’e vaho niheova’ iereo.
\v 14 Tinendre’e ty folo ro’amby ho mpiama’e, hahitri’e hitaroñe,
\v 15 naho ho aman-dily hañary kokola­mpa:
\v 16 Le natovo’e amy Simona ty tahinañe ty hoe: Petera;
\v 17 naho am’Iakobe ana’ i Zebedio naho i Jaona rahalahi’ Iakobe; ty nanovoña’e añaran-tsole ty hoe Boanerjesy, toe Anañ’ àmpiñe;
\v 18 naho i Andrea naho i Filipo naho i Bartolomeo naho i Matio naho i Tomasy naho Iakobe ana’ i Alfeo naho i Tadeo naho i Simona mahimbañe,
\v 19 vaho i Jodasy nte-Keriote nifotetse azey.
\s1 ty Bei’o Kokolampao
\r Mat 12.22-32; Lke 11.14-23
\p
\v 20 Nizilike añ’anjomba ao re naho nivorigidiñe indraike i lahialeñey, kanao tsy nilefe ty hikama.
\v 21 Ie nahajanjiñe zay o longo’eo, le niheo mb’eo hamihim-pitañe aze, ami’ty asa’ iareo ty hoe: Tondren-dre.
\p
\v 22 Nizotso boake Ierosaleme añe o mpanoki-dilio, nanao ty hoe: Angara’ ty belzeboba re, vaho i bein-kokolampay ty añaria’e kokolampa.
\v 23 Tsinikao’e hitotok’ aze iereo vaho nirazaña’e ty hoe: Aia ty hañaria’ i mpañìnjey i mpañìnjey?
\v 24 Naho mifampiria ty fifeheañe, tsy hijadoñe i fifeheañey.
\v 25 Ie mifamotetse ty anjomba, tsy hahafitroatse i anjombay.
\v 26 Ie miongake hiatreatre vatañe ty mpañìnje naho mifañambake, le tsy hitoetse, fa higadoñe.
\v 27 Tsy eo ty hahazilike añ’ anjombam-panalolahy ao hañaoke o vara’eo, naho tsy vahora’e hey i fanalolahiy, zay vaho ho volose’e i anjomba’ey.
\r Mat 12.31-33; Lke 12.10; 1 Jao 5.16
\p
\v 28 Eka! to t’itaroñako te hahañe amo ana’ ondatio ze atao hakeo naho ze hateràñe iterà’ iareo,
\v 29 fe tsy ho hahañe ka ze mitera i Arofo Masiñey, fa ho amam-patse kitro-katroke;
\v 30 ami’ty fivola’ iareo t’ie aman’ anga-draty.
\s1 Ty Filongoan-To
\r Mat 12.46-50; Lke 8.19-21
\p
\v 31 Nipoteake eo o rahalahi’eo naho i rene’e, nijohañe alafe ao, le nañitrike ama’e vaho nitok’ aze.
\v 32 Niambesatse añariseho aze i maroy; le hoe ty nitsaraeñe ama’e: Inao, alafe ao ty rene’o naho o rahalahi’oo; ie mipay azo.
\v 33 Hoe ty natoi’e am’ iareo: Ia ty reneko naho o rahalahikoo?
\v 34 Narendre’e amy zao o niambesatse niarikoboñ’ azeo, le nanao ty hoe: Hehe ty reneko naho o rahalahikoo!
\v 35 Ndra ia ia manao ty satrin’ Añahare, ie ty rahalahiko naho rahavaveko vaho reneko.
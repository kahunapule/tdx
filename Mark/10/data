\c 10
\s1 Ty Fañengam-baly naho ty Fañitoam-baly
\r Mat 19.1-12
\p
\v 1 Niongake re le nienga vaho nandoake am-paripari’ Iehodà alafe’ Iordaney añe, naho nihipoke ama’e indraike i lahialeñey, fe ami’ ty lili’e, nanare’e avao.
\v 2 Nomb’ama’e mb’eo o Fariseoo hi­tsoke aze ami’ty hoe: Metea’ i Hake hao ty hañaria’ ondaty valy?
\v 3 Tinoi’e ty hoe: Inoñe ty nandilia’ i Mosè?
\v 4 Le hoe iereo: Nampanokire’ i Mosè takelan-­tsei-valy, zay vaho hitsey.\f + \fr 10:4  \ft Its 24:1\f*
\v 5 Natoi’ \nd Iesoà\nd* ty hoe: Ami’ ty hagàñ’ arofo’ areo ro nanokira’e i lily zay.
\v 6 Fe boak’ am-pifotora’ ty voatse toy,
\q1 nanoe’e lahilahy naho ampela iereo.\f + \fr 10:6  \ft Fot 1:27\f*
\q1
\v 7 Zay ty talim-pisitaha’ ondaty
\q1 aman-drae’e naho rene’e,
\q1 hireketse amy vali’ey;
\q1
\v 8 vaho ho nofotse raike ie roe,\f + \fr 10:8  \ft Fot 2:24\f*
\p ie tsy roe ka, fa nofotse raike.
\v 9 Aa le ze navi­tran’ Añahare, ee te tsy havitso’ ondaty.
\p
\v 10 Ie tañ’anjomba ao, nindrae’ o mpiama’eo ontane amy hoe zay.
\v 11 Le hoe re tam’ iereo: Ze mañary valy naho mañenga ampela hafa ro mampañarapilo aze.
\v 12 Le ze rakemba misitake ami’ty vali’e naho mifanambaly ami’ty hafa ro mañarapilo.
\s1 Mitata Ajaja
\r Mat 19.13-15; Lke 18.15-17
\p
\v 13 Ninday ajaja ama’e iereo ho tsapae’e, fe nendaha’ o mpiama’eo.
\v 14 Ie nivazoho’ \nd Iesoà\nd*, le niviñetse vaho nanoa’e ty hoe: Adono homb’ amako mb’etoañ’ o ajajao, ko sebañeñe fa a o hambañe ama’eo i Fifehean’ Añaharey.
\v 15 Eka! to t’itaroñako te tsy hizilike ao, ndra ia ia tsy mandrambe i Fifehean’ Añaharey manahake o ajajao.
\v 16 Aa le notroñe’e iereo naho nanampeza’e fitàñe vaho nitatae’e.
\s1 Ty Mpañaleale
\r Mat 19.16.30; Lke 18.18-30
\p
\v 17 Ie vaho nionjoñe mb’amy lia’ey, le nilay mb’ama’e mb’eo t’indaty nitongaleke añatrefa’e eo nañontane aze ty hoe: O Talè-soa, Inoñe ty hanoeko handovàko haveloñe nainai’e?
\v 18 Le hoe t’\nd Iesoà\nd* tama’e: Inoñ’ o anoa’o ahy: Soao? Tsy eo ty soa naho tsy Raike : i Andrianañahare.
\v 19 Fohi’o o lilio:
\q1 Ko mañoho-doza,
\q1 Ko mañarapilo,
\q1 Ko mampikametse,
\q1 Ko manao talily vilañe,
\q1 Ko midramotse, vaho
\q1 Miasìa an-drae’o naho an-drene’o.\f + \fr 10:19  \ft Avo 20:12-17; Its 5:16-20 \f*
\p
\v 20 Le nanoa’e ty hoe: O Talè, hene noriheko ampara’ ty naha ajalahy ahy.
\v 21 Nitalatse aze t’\nd Iesoà\nd* le nikokoa’e, vaho nanoa’e ty hoe: Poke raha raike rehe: akia, aletaho ze hanaña’o, le añomezo o rarakeo hanaña’o vara andindiñe ao vaho antao hañorik’ ahy.
\v 22 Nanahelo re ty amy tsara zay le ninankañe mb’eo an-kamonjerañe amy te bey ty vara’e.
\s1 Mampiara-Draha ty Fanañan-Draha
\r Mat 19.23, 26; Lke 18.24.27
\p
\v 23 Ie nitolike t’\nd Iesoà\nd*, le nanoe’e ty hoe amo mpiama’eo: Akore ty hasaro’ ty himoaha’ o mpañefoefoo am-Pifehean’ Añahare!
\v 24 Nilatsà’ o mpiama’eo i tsara’ey, le nindrai’ \nd Iesoà\nd* ty hoe: Ry anake, fihirimbeloñe ty fizilihañe amy Fifehean’ Añaharey ao!
\v 25 Mora ty hampandoahañe rameva\f + \fr 10:25  \ft Aramaika : gamia: taly ndra rameva\f* an-kirim-pitrebeke ao ta ty hiziliha’ o mpañalealeo amy Fifehean’ Añaharey.
\v 26 Le tsy añ’ ohatse ty hadabà’ iareo kanao nifanao ty hoe: Ia arè ty ho rombaheñe?
\v 27 Nitalaha’ \nd Iesoà\nd*, le nanoa’e ty hoe: Toe tsy lefe’ ondaty, fa tsy zay ty aman’ Añahare: Kila mete aman’ Andrianañahare.
\p
\v 28 Vaho hoe t’i Petera: Hehe, fonga nifarie’ay vaho nanonjohy Azo.
\v 29 Hoe t’\nd Iesoà\nd*: Eka! to t’itaroñako te tsy eo ty nienga akiba, ndra rahalahy ndra rahavave, ndra rae ndra rene, ndra valy ndra anake ndra tane ty amako naho ty amy talili-soay
\v 30 ty tsy handrambe in-jato ami’ty sa toy: anjomba, rahalahy naho rahavave, rene naho anake naho tane, naho fampisoañañe; vaho haveloñe nainai’e amy sa ho aviy.
\v 31 Maro ty aolo t’ie ho fara’e; naho ty tsitso’e t’ie ho lohà’e.
\s1 Mitoky ty Hivilasi’e Fañintelo’e
\r Mat 20.17-19; Lke 18.31-34
\p
\v 32 Ie tan-dalañe mbe Ierosaleme mb’eo, le niaolo t’\nd Iesoà\nd* naho ninevenevetse iereo, vaho nihembankembañe o ambohoo; natola’e indraike i folo ro’amby rey vaho nitalilia’e o hifetsake ama’eo, ami’ty hoe:
\v 33 Inao! mb’e Ierosaleme mb’eo tikañe; le hasese amo mpisorom-beio naho amo mpanoki-dilio i Ana’ Ondatiy, le hafàtse ho vonoeñe, vaho hatolotse amo kilakila ondatio,
\v 34 honjira’ iereo le handroràñe naho ho lafàñe vaho ho vonoeñe f’ie modo ty telo andro le hitroatse indraike.
\s1 Firehañe
\r Mat 20.20-28
\p
\v 35 Niheo mb’ama’e mb’eo t’Iakobe naho i Jaona ana’ i Zebedio, nanao ty hoe: O Talè, Ehe, ano ama’ay o ihalalia’aio.
\v 36 Hoe re am’ iereo: Ino ty paia’ areo hanoañe?
\v 37 Le hoe iareo tama’e: Iantofo te, ihe an-drenge’o ao, ehe t’ie hitrao-piambesatse ama’o, ankavana’o eo ty raike naho ankavia’o eo ty raike.
\v 38 Le hoe t’\nd Iesoà\nd* tam’iereo: Amoea’ areo o halali’ areoo: lefe’ areo hao ty hinoñe amy fitovy hinomakoy? naho hilipotse amy filiporañe handiporañe ahiy?
\v 39 Le hoe iereo tama’e: Lefe’ay. Le hoe t’\nd Iesoà\nd*: Toe hinoma’ areo i fitovy hinomakoy, vaho hilipora’ areo i lipotse handiporañe Ahiy,
\v 40 fe ty hiambesatse ankavanako eo naho ankaviako eo, tsy ahiko hatolotse; fa ho a’ o nañalankañañe azeo.
\p
\v 41 Ie jinanji’ i folo rey, le nitorifike am’ Iakobe naho i Jaona.
\v 42 Aa le tsinikao’ \nd Iesoà\nd* iereo hitotok’ aze, vaho nanoa’e ty hoe: Fohi’ areo te misenge hery amo kilakila ondatio o atao ho mpanjaka’eo, le mifehe iareo an-keloke o bei’eo.
\v 43 Fa tsy zay ka ty ama’ areo; ze te ho lahitsiay ama’ areo, ie ty ho mpitoro’ areo
\v 44 le ze te ho lohà’e ama’ areo, ie ty ho fetrek’ oro’ ie iabiy,
\v 45 amy te tsy pok’eo ho toroñeñe i Ana’ Ondatiy, fa ty hitoroñe vaho hanolotse ty fiai’e hijebañe ty maro.
\s1 i Bartimeo Fey
\r Mat 20.29-34; Lke 18.35-43
\p
\v 46 Nandoake e Jerikò ao iereo, aa ie nienga i Jeriko rekets’ o mpiama’eo naho i lahialeñey, le teo t’i mpangatake fey atao Bartimeo, toe ana’ i Timeo, nikonenake añ’ olon-dalañe eo.
\v 47 Ie jinanji’e te inay t\nd ’Iesoà\nd* nte Nazareta, vaho nikoike ty hoe: Ry \nd Iesoà\nd* Ana’ i Davide, tretrezo raho.
\v 48 Tsiefa ty nañendak’aze hianjiña’e fa àntsake te nipoñafe’e ty hoe: Ry Ana’ i Davide iferenaiño.
\v 49 Nijohañe t’\nd Iesoà\nd* le nampikanjie’e, aa le kinanji’ iereo i feiy ami’ty hoe: Mahasibeha, miongaha fa kanjie’e.
\v 50 Nahifi’e añe i saro’ey le niongake nimb’amy \nd Iesoà\nd* mb’eo.
\v 51 Le hoe ty natoi’ \nd Iesoà\nd* aze. Inoñe ty paia’o ahy hanoañe? O Rabòny hoe ty asa’e: Ty hahatreavako.
\v 52 Hoe t’\nd Iesoà\nd* tama’e, Akia, naharombake azo o fatokisa’oo. Nahaisake amy zao re vaho nañorike \nd Iesoà\nd* amy lia’ey.
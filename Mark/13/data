\c 13
\s1 Mitoky t’\nd Iesoà\nd*
\r Mat 24.1-35; Lke 21.5-36
\p
\v 1 Ie niavotse i Anjomban’ Añaharey, le hoe ty mpiama’e raike: O Rañandria, anh’a anh’a! hehek’ o vato jabajabao, o anjomba fanjàkao!
\v 2 Tinoi’ \nd Iesoà\nd* ty hoe: Isa’o hao o anjomba fanjàka roañeo? Leo vato’e raike tsy hapoke ambone’ ty ila’e ze tsy hafetsake ambane.
\p
\v 3 Ie niambesatse am-bohi-Oliva, tandrife i Anjomban’ Añaharey, le natola’ i Petera naho Iakobe naho i Jaona naho i Andrea vaho nañontanea’ iareo ty hoe:
\v 4 Atalilio: ombia te ho tondroke o raha zao? Inoñe ty ho viloñe t’ie ho heneke?
\p
\v 5 Le namototse nitalily am’iareo ty hoe t’\nd Iesoà\nd*: Mitaoa tsy ho verevereñe;
\v 6 maro ty hiboak’ ami’ty añarako hanao ty hoe, Zaho ro ie, hampandifike ty maro.
\v 7 Le ie janji’ areo ty amo ali-taneo naho o talilin’ alio, ko mahimahiñe, amy t’ie tsy mete tsy ho avy, fe mbe tsy ie i figadoñañey.
\v 8 Hiongake hifañatreatre ami’ty fifelehañe ty fifelehañe, naho ami’ty fifeheañe ty fifeheañe, naho hiezeñezeñe ty tane ila’e añe, vaho ho paohe’ ty hasalikoañe; ty fifotoram-pitsongoan’ ampela avao irezay.
\r Mat 10.17-22; Lke 21.12-16
\p
\v 9 Aa le mitaoa, fa hasese’ iereo am-pivory ao, naho ho fofoheñe am-pitontonañ’ ao, vaho hajohañe añatrefam-pandily naho mpanjaka eo ty amako ho fitaliliañe ama’e.
\v 10 Fa tsy mete tsy taroñeñe amy ze kilakila ondaty hey i talili-soay.
\v 11 Aa ie tantalieñe naho seseheñe, ko mimenomenoñe amy ze ho saontsie’ areo, le ko mañereñere aolo; fe saontsio ze hatolotse amy ora zay, amy te tsy inahareo ty hisaontsy, fa i Arofo Masiñey.
\p
\v 12 Hasesen-drahalahy ty rahalahi’e havetrake, le ty rae i ana’e, naho hiongake aman-droae’e o ana’eo hañoho-doza ama’e.
\v 13 Kila halaiñe anahareo ty ami’ty añarako, fe ho rombaheñe ty mahafeake pak’ am-para’e.
\p
\v 14 Aa naho vazoho’ areo mijagaro­doñe amy tsy mete ijohañañey ty Hativà’ o Fandrotsahañeo,\f + \fr 13:14 \ft Dan 12:11\f* (ehe te mahaoniñe ty mpamaky); le mihere­reaha an-day mb’ am-bohitse mb’eo ze hene e Iehodà ao;
\v 15 Asoao tsy hizotso ty ambone’ anjomba eo himoake añ’akiba ao hañakatse raha.
\v 16 Asoao tsy hibalike handrambe ty sarimbo’e ze an-teteke añe.
\p
\v 17 Feh’ ohatse ho amo mivesatse naho mampinono amy andro rezaio!
\v 18 Le mihalalia te tsy ho ami’ty asotry ty hifetsaha’e.
\v 19 Fa ho sam-poheke mboe tsy nizoeñe an-tane atoy sikal’ ami’ty fifotora’ ty voatse namboaren’ Añahare toy pake henane vaho tsy ho ama’e ka—i andro rezay.
\v 20 Aa naho tsy nampitomots’ andro t’i T\nd alè\nd*, le tsy ho nitendreke nofotse ho rombaheñe; fe o noro’e jinobo’eo ro naña­tomora’e i andro rey.
\v 21 Ie amy zao, naho eo ty hanao ama’ areo ty hoe: Hehe, ingo i Norizañey; naho, Hehe, inge! Ko miantoke,
\v 22 amy te hiongake o norizam-bìlañeo, naho o mpitoky sare’eo, hampiboake viloñe vaho halatsàñe han­drantoa’e o jinoboñeo naho ho nimete.
\v 23 Aa le itaò: Ingo fa hene nataliliko ama’areo aolo.
\p
\v 24 Ie amy andro rezay, naho fa añe i san-kaemberañey, le
\q1 hampaieñeñe i àndroy,
\q1 naho tsy hañomey ty hazavà’e i volañey,
\q1
\v 25 naho hirarake o vasian-dikerañeo,
\q1 vaho ho ozoñozòñeñe
\q1 o haozarañe andindìñeo.\f + \fr 13:25 \ft Isa 34:4\f*
\p
\v 26 Vaho ho isa’ iereo mitotsake amo rahoñeo ey an-kaozarañe naho engeñe ra’elahy i Ana’ Ondatiy.
\v 27 Le hahitri’e mb’eo o anjeli’eo, hanontoñe o jinobo’eo boak’ami’ty fihirifa’ o tiok’ efatseo, sikala añ’ olo’ ty tane toy añe pak’ añ’ indran-dikerañe añe.
\p
\v 28 Rendreho ty razañe’ o sakoañeo: Ie fa maleme ty lengo’e, naho mibotiboty o rave’eo, le fohi’ areo te miha-asara ty taoñe.
\v 29 Hoe zay ka nahareo, ie maharendreke ty fifetsaha’ irezay; fohino te mitotoke, vaho fa an-dalam-bey eo.
\v 30 Eka! to t’itaroñako te tsy himosaoñe añe ty fifokoañe toy naho tsy tendreke hey irezay.
\v 31 Hisaok’ añe i likerañey naho ty tane toy, fa tsy hihelañe ka o volakoo.
\r Mat 25.13-14; Lke 12.35-40; Rom 13.11;
\r Ef 6.17-18; Kol 4.2; 1 Tes 5.6
\p
\v 32 Aa ty amy àndroy naho i ora zay, tsy ia ty mahafohiñe ndra o anjely andindìñeo ndra i Anakey, fa t’i Rae avao.
\p
\v 33 Mitaoa, mijilova; amy te tsy fohi’ areo ty hitondroha’ i àndroy.
\v 34 Razañeñe amy t’indaty nañavelo añe; ie nienga ty anjomba’e, naho tinolo’e lily o mpitoro’eo, naho songa nizarae’e fitoloñañe, vaho namantok’ amy mpigarin-dalambeiy te hijilojilo.
\v 35 Aa le mitaòa, amy te tsy fohi’ areo ty hibaliha’ i talèn’ anjombay, ke hariva, he antets’ale, kera amy kekeon-akohoy, hera maraindray;
\v 36 tsy mone hitojeha re hanjò anahareo mirotse.
\v 37 O itaroñakoo ro taroñeko amy ze hene ondaty: Mitaoa!
\c 8
\s1 I Efats’Arivoy
\r Mat 15.32-39; Mar 6.32-44
\p
\v 1 Tamy andro zay, ie nialindretse i lahialeñey, naho tsy ama’ mahakama, kinanji’ \nd Iesoà\nd* o mpiama’eo le nanoa’e ty hoe:
\v 2 Ferenaiñako ondaty retoa fa telo andro te niharo amako vaho tsy aman-ko kamaeñe;
\v 3 aa naho ampolieko mb’añ’akiba’e añe, t’ie mifeake, le hitoirañe an-dalañe ey, fa boa-davitse o ila’eo.
\v 4 Le hoe ty natoi’ o mpiama’eo: Aia ty mofo an-jerezere tane atoy hahaeneñe ondatio?
\v 5 Nañontanea’e ty hoe: Fire ty mofo ama’ areo? Fito, hoe iereo.
\p
\v 6 Nampiambesare’e an-tane eo i màroy, le nandrambe i mofo fito rey naho nañandriañe, le finola’e, naho natolo’e amo mpiama’eo hanjotsoa’ iareo, vaho nazotso’ iereo am’ ondatio.
\v 7 Aman’ ana-piañe tsiampeampe ka iareo; tinata’e izay le nampanjo­tsoa’e.
\v 8 Nikama iereo le nianjañe; vaho nahoroñe an-karon-kisetse fito i nisisa amo nifitafitaoy.
\v 9 Va’e efats’ arivo ty teo; le nampolie’e.
\p
\v 10 Nijon-dakañe amy zao re mindre amo mpiama’eo niondrañe mb’ an-tane Dalmanota añe.
\s1 Mipay Viloñe o Fariseoo
\r Mat 15.39—16.4; Lke 11.16, 29; Jao 6.30
\p
\v 11 Pok’ eo o Fariseoo nifandietse ama’e, nipay viloñe boak’ andindìñe ao hisombeañ’ aze.
\v 12 Niselekaiñe añ’arofo’e re nanao ty hoe: Ino ty paia’ ty tariratse toy viloñe? Eka! to t’itaroñako te tsy ho toloram-biloñe ty tariratse toy.
\v 13 Nisitaha’e naho nijon-dakañe indraike, nitsake mb’an-dafe eroke.
\s1 Ty Lalivai’ o Fariseoo
\r Mat 16.5-12
\p
\v 14 Nihaliño’ iareo ty mivaty mofo, le tsy ama’e naho tsy ty vonga’e raike an-dakañ’ ao.
\v 15 Le nafantopanto’e ami’ty hoe: Mijilova! itaò ty lalivai’ o Fariseoo naho ty lalivai’ i Heroda.
\v 16 Le hoe ty vesoveso’ iareo: Va’e te tika tsy ama’ mofo.
\v 17 Niarofoana’ Iesoà, le hoe re ama’e: Inoñe ty aereñerè’ areo te tsy ama’ mofo? Mbe tsy mahaisake ndra mahafohiñe hao? Mbe aman-troke mijadiriñe hao?
\q1
\v 18 Ry amam-pihaino, tsy mahaisake hao?
\q1 Ry aman-dravembia, tsy mahajanjiñe hao?\f + \fr 8:18 \ft Iir 5:21; Eze 12:2\f*
\p tsy tiahi’areo hao,
\v 19 ie namolahañe mofo lime i lime arivoy rey, fire ty mozete pea ty nifitafita natonto’ areo? Folo ro’amby, hoe iereo.
\v 20 Aa naho nifolaheko i fito ho a i efats’ arivoy rey, fire ty haron-kisetse nipeà’ i nifitafitay ty rinambe’ areo? Hoe iereo ama’e, Fito.
\v 21 Le hoe re tam’ iereo: Mbe tsy mahafohiñe hao?
\s1 Jinanga’e t’i Fey
\p
\v 22 Toly e Betsaida ao iereo, le nase­se ama’e ty goa vaho nihalaliañe t’ie hitsapa aze.
\v 23 Rinambe’e ty fità’ i feiy le nindese’e niakatse i rovay, naho nañakatse fañère am-pihaino’e ao vaho nañontane aze he nahaisake.
\v 24 Ie niandra le nanao ty hoe: Mahatrea ondaty iraho, aheoko t’ie hoe hatae misitsitse.
\v 25 Napeta’e am-pihaino’e indraike o fità’eo, nihìren-dre le niareñe ty fañentea’e, vaho kila niisa’e malange.
\v 26 Nampolie’e mb’an-kiboho’e mb’eo ami’ty hoe: Ko mimoake an-drova ao.
\s1 Mitalily t’i Petera
\r Mat 16.13-20; Lke 9.18-20; Jao 6.67-71
\p
\v 27 Nienga mb’ amo tanañe mañohoke i Kaisaria-Filipoo mb’eo t’\nd Iesoà\nd* naho o mpiama’eo; ie nañavelo le hoe ty ontane’e amo mpiama’eo: Atao’ ondatio ho ia iraho?
\v 28 Natoi’ iareo ty hoe: I Jaona Mpandipotse, le ty ila’e: I Elia, vaho o ila’eo: raike amo mpitokio.
\v 29 Le hoe re tam’ iereo: Inahareo ka, atao’ areo ho ia iraho? Tinoi’ i Petera ty hoe: I Norizañey ‘n-Iheo!
\v 30 Le nafanto’e am’iareo ty tsy hitalily am’ ondatio ty ama’e.
\s1 Mitoky ty Hivilasia’e
\r Mat 16.21-23; Lke 9.22
\p
\v 31 Le namototse nañoke iareo re, te tsy mahay tsy ho silofen-draha maro i Ana’ ondatiy, ho arinjeñe’ o roandriañeo naho o mpisorom-beio naho o mpanoki-dilio, le hañohofan-doza, ie añe ty hateloañe vaho hitroatse in­draike.
\v 32 Nabeja’e malange i tsaray, fe natola’ i Petera le nitrevoha’e.
\v 33 Nitolike re nijilo o mpiama’eo le nendaha’e ami’ty hoe t’i Petera: Mb’am-bohoko ao ty mpañìnje tia! tsy o rahan’ Añahareo ty ereñerea’o, fa a’ ondatio.
\s1 Ty Hasarota’o Fitaliliañeo
\r Mat 16.24-27; Lke 9.22-26
\p
\v 34 Tsinikao’e i màroy naho o mpi­ama’eo, le nanoe’e ty hoe: Ze te haño­rike ahy, ee t’ie hilie-batañe, handrambe i hatae ajale’ey vaho hanonjohy ahy.
\v 35 Ze te handrombake ty fiai’e ro hamoe aze, vaho ze mitono-vatañe ty amako naho ty amy talili-soay, ty handrombake aze.
\v 36 Ino ty hahasoa ondaty te kila azo’e ty tane toy, te mone ampiantoe’e ty fiai’e?
\v 37 Ino ty hampitsaloha’ ondaty ty fiai’e?
\v 38 Aa ndra iaia ty meñatse ahy naho o fivolako ami’ty tariratse vamba naho bey hakeo toio, ty himeñara’ i Ana’ Ondatiy t’ie mivotrak’ etoa aman-drengen-dRae’e rekets’ o anjely masiñeo.
\c 14
\s1 Fikililiañe:
\r Mat 26.1-5; Lke 22.1-2; Jao 11.55-57
\p
\v 1 Ie henane zay, roe andro taolo’ i Fihelañey naho i Sabadidake-Mofo-po-Dalivaiy, le nipay ty hitsepake \nd Iesoà\nd* am-pamañahiañe o mpisorom-beio naho o mpanoki-dilio hañoho-doza ama’e.
\v 2 Fe hoe iereo: Tsy amy sabadidakey, kera hikoràke i màroy.
\r Fañorizañe: Mat 26.6-13; Jao 12.1-8
\p
\v 3 Ie te Betania añ’anjomba’ i Simona angamae ao, nidegañe am-pandambaña eo, le niheo mb’ama’e mb’eo ty rakemba ninday rame\f + \fr 14:3  \ft Miora: lite mañitse fañosoran-dolo, \f* saro-bily am-pitavonañe sinihara; nipoñafe’e i fitavonañey vaho nadoa’e añambone’e eo.
\v 4 Fe hoe ty nifamondromondroa’ ty ila’e: Akore ty fiànton-drano-mañitse toy?
\v 5 Ie mete ho naletake denaria\f + \fr 14:5  \ft Denaria: Talenta raike: volafoty 3,9 gm: tamben’andro\f* telon-jato vaho natolotse amo rarakeo. Le nendaha’ iareo i ampelay.
\p
\v 6 Aa hoe t’\nd Iesoà\nd* tama’e: Adono, inoñe ty anirika’ areo aze? Ie nañasoa ahy.
\v 7 Fa mitraoke ama’ areo nainai’e o rarakeo vaho mete hasoàñe ndra mbia mbia tea’ areo, fe tsy ho nainai’e ama’ areo raho.
\v 8 Nanoe’e ze taka’e; nihosora’e aolo’ i leveñey ty sandriko.
\v 9 Eka! to t’itaroñako te ndra aia aia an-tane atoy ro italili­añe ty talili-soa toy, le ho talilieñe ka i nanoe’ i rakembaiy ho fitiahiañe aze.
\s1 Mikabo-draha t’i Jodasy
\r Mat 26.14-16; Lke 22.3-6
\p
\v 10 Niavotse mb’amo mpisorom-beio mb’eo amy zao t’i Jodasy, mpiamy folo ro’amby rey, hamotera’e aze.
\v 11 Niehake iereo te nahajanjiñe, naho nampitamae’ iareo drala. Aa le namototse nipay ty hamotera’e aze re.
\s1 Ty Fañalankañañe i Sabadidakey
\r Mat 26.17-19; Lke 22.7-13
\p
\v 12 Ie ami’ty andro valoha’ i Mofo-po-dalivaiy, ie nisoroña’ o mpiama’eo i Fihelañey le hoe ty ontane’ iareo ama’e: Aia ty tea’o handenà’ay hañalankañe ty hikama’o i Fihelañey?
\v 13 Aa le nirahe’e ty roe amo mpiama’eo ami’ty hoe: Miziliha an-drova ao, le hifanampea’ ty lahilahy milolohe sihoan-drano: oriho.
\v 14 Le ndra aia’ aia imoaha’ey, saontsio i tompon’ anjombay, ty hoe: Hoe t’i Talè: Aia ty trañon’ ambahiny hitraofako fikama i Fihelañey amo mpiamakoo?
\v 15 Le hitoroa’e traño bey reke-bara nihajarieñe, le fa veka’e am-batsa ao, halankaño ao ty antika.
\v 16 Aa le niavotse o mpiama’eo, nimb’an-drova mb’eo, le nizoe’ iereo hambañe amy nitalilia’ey, vaho hinajari’ iareo i Fihelañey.
\r Fifoterañe Mat 26; Lke 22; Jao 13.21-30
\p
\v 17 Ie hariva le nizilike ao mindre amy folo ro’amby rey.
\v 18 Aa ie nidegañe eo nikama, le hoe t’\nd Iesoà\nd*: Eka! to t’itaroñako te hifotetse ahy ty raike ama’ areo, ty mitrao-pikama amako.
\v 19 Le nangoae iereo nifandimbe nanao ty hoe ama’e: Zaho hao? naho ty raike: Zaho hao?
\v 20 Tinoi’e ty hoe: Raike amy folo ro’ ambiy. Ty miharo mandò am-pingako ao.
\v 21 Toe hienga amy pinatetse ty ama’ey i Ana’ Ondatiy; fe hankàñe ami’t’indaty mifotetse amy Ana’ Ondatiy! Hàmake te tsy nasamake indatiy!
\s1 ty Sabadidak’ i Talèy
\r Mat 26.26-69; Lke 22.15-20; 1 Kor 11.23-25
\p
\v 22 Naho nikama iereo le nandrambe mofo re naho nitatae’e, naho nifolahe’e vaho nazotso’e ami’ty hoe: Intoy, sandriko toy.
\p
\v 23 Ie nandrambe i fitoviy le nañandriañe naho nazotso’e vaho songa nikama ama’e,
\v 24 vaho nanoa’e ty hoe: Intoy ty lioko amy fañinay, ze adobañe ho ami’ty maro.
\v 25 Eka! to t’itaroñako te, tsy hinoñe ty voka’ o vaheo ka raho ampara’ ty andro hinomako aze vao am-Pifehean’ Añahare ao.
\v 26 Ie nitakasy sabo raike le niavotse mb’am-bohits’ Oliva mb’eo.
\s1 Mitoky ty Hañovoha’ i Petera aze
\r Mat 26.31-35; Lke 22.31-39; Jao 13.36-38
\p
\v 27 Hoe t’\nd Iesoà\nd* tam’iereo: Hene hi­tsi­kapy nahareo te hariva; hoe ty pinatetse:
\q1 Ho zevoñeko ty mpiarake,
\q1 le hivarakaike o añondrio.\f + \fr 14:27  \ft Zek 13.7\f*
\p
\v 28 Ie fa nivañon-ko veloñe, le hiaoloako mb’e Galilia añe nahareo.
\p
\v 29 Hoe t’i Petera tama’e: Ndra te fonga hitsikapy, tsy zaho!
\v 30 Le hoe t’\nd Iesoà\nd* tama’e: Eka! to t’itaroñako, t’ie anito haleñe, aolo’ i kekeon’ akoholahy faha-roey, ro hitety ahy in-telo.
\v 31 Fe nindrai’e ty hoe: Ndra te itraofako havilasy tsy hitety Azo. Le fonga nanao i hoe zay.
\s1 Getsemone
\r Mat 26.36-46; Lke 22.39-46; Jao 18.1
\p
\v 32 Nandoake an-toetse atao Getsemone ao iereo, le hoe re amo mpiama’eo: Miambesara etoañe, fa hihalaly raho.
\v 33 Le nampindreze’e ama’e t’i Petera naho Iakobe naho i Jaona, naho niorotse nangovin-dre vaho nalovilovy;
\v 34 le hoe re tam’ iereo: Loho ore ty fiaiko, hoe te hikenkañe; eo hey, mijilova.
\v 35 Nivike re naho nitoke an-tane eo, le nihalaly te, naho nimete ho narirañe ama’e i oray.
\v 36 Hoe re: O Aba\f + \fr 14:36  \ft Aba: Hebreo: Àv; Abý, Raeko\f* Rae, kila mete ama’o; ehe ahankaño amako ty fitovy toy; fe tsy ty satriko, fa o satri’oo.
\p
\v 37 Nimb’eo re, le zoe’e nirotse iereo, vaho hoe re amy Petera: O Simona, miroro v’iheo? Tsy naha­tan-droro ora raike hao?
\v 38 Mijilova naho mihalalia, tsy mone hijoñe am-panjiziañe ao. Toe veka’e ty arofo, fe maifoifo ty nofotse.
\v 39 Nisitake indraike re, nihalaly, naho nahere’e i tsaray.
\v 40 Ie nibalike nizoe’e nidefoke eo iereo (amy te nigibeñe o fihaino’eo), le tsy nahatoiñe aze.
\v 41 Nimb’eo fañintelo’e re, le nanoa’e ty hoe: Miròta hey, mitofà; soa zay, fa tendreke i oray; ingo fa nifotereñe am-pità’ o mpanan-kakeoo i Ana’ Ondatiy.
\v 42 Miongaha, antao; hehe fa eo ty mifotetse ahy.
\s1 Nifotereñe
\r Mat 26.47-56; Lke 22.47-53; Jao 18.1-12
\p
\v 43 Ie mbe nisaontsy, pok’eo t’i Jodasy, mpiamy folo ro’amby rey, nindre ami’ty firimboñañe boak’amo mpisorom-beio naho o mpanoki-dilio vaho o roandriañeo ninday fibara naho kobaiñe.
\v 44 Ie amy zao, fa tinolo’ i mifotetse azey am’iareo ty famantarañe, ty hoe: Ty ondrofako, ro ie, Tsepaho, le tantalio mb’eo am-pañambeñe.
\v 45 Aa ie pok’eo, ro nimb’ama’e mb’eo, nanao ty hoe: O Raby, Talè! le norofa’e.
\v 46 Nipao-pitàñe ama’e iereo, le namahots’ aze.
\v 47 Napontsoa’ ty raike amo nijohanjohañeo ty fibara’e le binira’e ty mpitoro’ i talèm-pisoroñey, nañitsike i ravembia’ey.
\p
\v 48 Le hoe t’\nd Iesoà\nd* tam’ iereo: Niakatse mb’etoa hoe mañoridañe mpikizo hao nahareo minday fibara naho kobaiñe hi­tsepake ahy?
\v 49 Boak’ andro raho ro tama’ areo añ’ Anjomban’ Añahare ao nañoke, fa tsy nitsepahe’ areo; fe tsy mahay tsy ho heneke o Sokitse Masiñeo.
\v 50 Nienga aze iereo, vaho nibioñe.
\v 51 Mpanonjohy aze ty ajalahy nisikin-damba-leny nanaroñe i haboridaña’ey, fe tsinepa’ o ajalahio,
\v 52 f’ie nipolititse amy siki’ey, nirimatse añe am-pihaloa’e.
\s1 Añatrefa’ ty Fivory
\r Mat 26.57-68; Lke 22.54-55, 63-71; Jao 18.12-14
\p
\v 53 Kinororo’ iereo mb’amy talèm-pisoroñey mb’eo t’\nd Iesoà\nd*; le hene nifanontoñe ao o mpisorom-beio naho o roandriañeo vaho o mpanoki-dilio.
\v 54 Norihe’ i Petera ey re mb’ an-kiririsam-pisorom-bey ao, le nitrao-piambesatse amo mpitoroñe namindro añ’afoo.
\p
\v 55 Nimanea’ o mpisorom-beio naho o mpivory iabio pay ty mpitaroñe hahaseseke \nd Iesoà\nd*, hañohofan-doza ama’e—fe tsy nahaisake.
\v 56 Maro ty nanao kitomboke aze f’ie tsy niharo-sisý.
\v 57 Le teo ty niongake nanao kipetake aze ami’ty hoe:
\p
\v 58 Tsinano’ay ty asa’e ty hoe: Ho rotsaheko ty kivoho rinafi-pitàñe toy, le harafiko añate’ ty telo andro ty tsy nanoem-pitàñe.
\v 59 Ie amy zay, tsy niharo saontsy avao iereo.
\p
\v 60 Aa le niongake añivo eo i talèm-pisoroñey nañontane \nd Iesoà\nd* ty hoe: Akore te Ihe tsy manoiñe o anisìa’ iretoañeo?
\v 61 Nianjin-dre, tsy nanoiñe. Nañontanea’ i talèm-pisoroñey indraike ami’ty hoe: Ihe hao i Norizañey, ty Ana’ i Rengèñey?
\v 62 Hoe t’\nd Iesoà\nd*: Ie raho, le ho isa’ areo miambesatse am-pitàn-kavanan-kaozarañe eo i Ana’ Ondatiy\f + \fr 14:62  \ft Sab 110:1\f*, mito­tsake amo rahon-dikerañeo\f + \fr 14:62  \ft Dan 7:13\f*.
\v 63 Rinia’ i talèm-pisoroñey o saro’eo le nanao ty hoe: Inoñe ty mbe ipaian-tika valolombeloñe?
\v 64 Fa jinanji’ areo i teratera’ey; akore arè? Le songa namira-vava t’ie mañeva ho vonoeñe,
\v 65 vaho nandrora’ ty ila’e, le nitakonañe ty lahara’e naho nikomondroeñe, naho nanoeñe ty hoe: Mitokia! le rinambe’ o mpigaritseo vaho rinarateha’iareo.
\s1 Nitety t’i Petera
\r Mat 26.69-75; Lke 22.56-62; Jao 18.15-18, 25-27
\p
\v 66 Ie tan-kiririsa ambane ey t’i Petera, le nimb’eo ty raike amo ampela mpitoro’ i talèm-pisoroñeio,
\v 67 le nahatrea i Petera namindro; hinente’e vaho nanoe’e ty hoe: Toe nimpiamy \nd Iesoà\nd* nte Nazareta ka rehe.
\v 68 Fe hoe ty lie’e: Alike amako zay, tsy apotako o enta’o zao, le niakatse mb’an-davaranga mb’eo vaho inay ty kekeon-akoholahiy.
\v 69 Ie niisa’ i mpitoroñ’ ampelay, le hoe re am’ondaty nijohanjohañeo: Toe mpiama’ iareo itìañe.
\v 70 Fe andiera’e. Tsi-paepae’ zay, nanao ty hoe amy Petera o nizorazorao: Mpiam’ iareo vata’e n’iheo fa nte-Galilia.
\v 71 Fe ndra nifàtse naho nifànta t’i Petera ami’ty hoe: Amoeako ze ondaty saontsie’ areo zao.
\v 72 Inay ty kekeo faharoe; le nitiahi’ i Petera i nisaontsia’ \nd Iesoà\nd* ty hoe: Aolo’ te mikekeo fañindroe’e i akoholahiy, le hitety ahy in-telo rehe; nitsakorea’e vaho nangoihoy ty rovetse.
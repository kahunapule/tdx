\c 1
\s1 Fiaolo
\r Mat 3.1-11; Lke 3.1-16; Jao 1.19-20
\p
\v 1 Ty namotorañe ty talili-soa’ \nd Iesoà\nd* Norizañey, Anak’ Andrianañahare.
\p
\v 2 Pinatetse am’ Isaia Mpitoky ao ty hoe:
\q1 Ingo mañitrike ty irako mb’añ’aolon-dahara’o mb’eo,
\q1 ie ty hañajary ty lalañe añatrefa’o eo;\f + \fr 1:2 \ft Mal 3:1\f*
\q1
\v 3 Ty fiarañanaña’ i mikoikey:
\q1 Hajario am-patrambey añe ty fombà’ \nd Iehovà\nd*,
\q1 Avantaño o lala’eo.\f + \fr 1:3 \ft Isa 40:3\f*
\p
\v 4 Izay ty niboaha’ i Jaona Mpandipotse am-babangoañe añe nitsey ty filiporam-pisolohoañe ho ami’ty fañafahan-kakeo.
\v 5 Le niakatse mb’ ama’e mb’eo ty an-tane’ Iehodà iaby naho o nte-Ierosalemeo; vaho nilipotse añama’e an-tsaka Iordane ao, songa nibaboke amo hakeo’eo.
\p
\v 6 Nisafotse volon-drameva t’i Jaona, naho nidiañe kitamben-kolitse an-toha’e, naho nikama bekapàke naho ron-tsý,
\v 7 vaho nitaroñe ty hoe: Manonjohy ahy ty fatratse te amako; tsy mañeva ahy ty hibotreke ambane hampidraitse i talin-kana’ey.
\v 8 Toe mandipotse anahareo an-drano iraho, fa ie ty handipotse anahareo amy Arofo Masiñey.
\s1 Filipora’e
\r Mat 3.13-17, Lke 3.21-22
\p
\v 9 Ie amy andro rezay, nihirike Nazareta e Galilia añe t’\nd Iesoà\nd*, vaho nampi­lipore’ i Jaona am’ Iordaney.
\v 10 Ie vaho nitroatse amy ranoy, le nivazoho’e te nikodriatse i like­rañey, naho nizotso hoe deho ama’e i Arofoy
\v 11 vaho niboak’andin­dìñe ao ty fiarañanañañe nanao ty hoe: Anako kokoako irehe, toe ampokòako.
\s1 I Mpanjiziy
\r Mat 4.1-11; Lke 4.1-13
\p
\v 12 Tineha’ i Arofoy amy zao re mb’ an-jerezere tane añe,
\v 13 le tan-tane bangiñe añe efa-polo andro re, nizizie’ i mpañìnjey\f + \fr 1:13 \ft mpañinje: satana ndra devoly\f* naho nindre amo bibi-lìo, vaho nitoroña’ o Anjelio.
\s1 Niorotse Nitoroñe
\r Mat 4:12-17; Lke 4.14-15; 5.1-11; Jao 1.35;42
\p
\v 14 Ie najòñ’ an-drohy ao t’i Jaona; le nimb’e Galilia mb’eo t’\nd Iesoà\nd* nitaro­ñe i talili-soan’ Añaharey;
\v 15 ami’ty hoe: Fa heneke ty sa; mitotoke i Fifehean’ Añaharey; misolohoa naho atokiso i talili-soay.
\s1 Nikanjy Mpiama’e
\r Mat 4.18-22, Lke 5.1-11
\p
\v 16 Ie nidraidraitse añ’olon-dria’ i Gali­lia, le nahavazoho i Simona naho i Andrea rahalahi’ i Simona nañifike harato an-driake ao fa mpañarato.
\v 17 Le hoe t’\nd Iesoà\nd* tam’ iereo: Mañoriha ahy, vaho hanoeko mpañarato ondaty.
\v 18 Nado’ iereo amy zao o harato’ iareoo vaho nañorik’ aze.
\v 19 Ie nisi­tsitse mb’eo, le nivazoho’e t’Iakobe Ana’ i Zebedio naho i Jaona rahalahi’e, an-dakañe ao nanosoke harato.
\v 20 Kinanji’e amy zao; le nenga’ iereo an-dakañe ao t’i Zebedio rae’ iareo naho o mpikaramao, vaho nanonjohy aze.
\s1 Nandroake Angadraty
\r Lke 4.31-37
\p
\v 21 Nigodañe mb’e Kapernaome iereo le nizilike am-pitontonañ’ ao te \nd Sabotse\nd* vaho nañòke.
\v 22 Nahajagòñe iareo i fañoha’ey, foto’e nanare’e manahake t’ie aman-dily, fe tsy manahake o mpanoki-dilio.
\p
\v 23 Tam-pitontona’ iareo ao t’indaty amam-pañahi-maleotse, nikoikoike
\v 24 ty hoe: Inoñe ty itraofan-tika, ry \nd Iesoà\nd* nte-Nazareta? hanjaman’ anay v’o talin-dia’oo? Apotako irehe, t’i Masin’ Añahare.
\v 25 Nitrevoke aze t’\nd Iesoà\nd* ami’ty hoe: Mamantsy, iakaro!
\v 26 Nagibigibi’ i kokolampay re naho nikontsiañe am-peo, vaho niakatse ama’e.
\p
\v 27 Akore ty halatsà’ ie iaby kanao nifañontàne ty hoe: Raha akore v’itoio? Toe fañòhañe vao naho aman-dily! Ie ami’ty halàko lilitse ro mandily o anga-dratio, le ivohora’ iareo.
\v 28 Aa le niboele nanitsike i tane mañohoke i Galiliay ty enge’e.
\s1 Nañaha Maro
\r Mat 8.14-17; Lke 4.38-41
\p
\v 29 Niakatse i fitontonañey iereo, le nizilike añ’an-jomba’ i Simona naho i Andrea ao rekets’ Iakobe naho i Jaona.
\v 30 Natindri’ ty hamae sandriñe ty rafoza’ i Simona ampela le nisaontsiañe amy zao ty ama’e.
\v 31 Nimb’eo re nandrambe ty fità’e naho nongaha’e naho nisitake ama’e i firemporempo’ey, vaho nitoroñe iareo.
\p
\v 32 Ie hariva, naho fa nimotake i àndroy, le nendeseñe mb’ama’e o marare iabio vaho o nangaran-kokolampao,
\v 33 naho nivorigidiñe an-dalambey eo i rova iabiy,
\v 34 naho nahajangañe ty maro nisilofe’ ty areteñe ankafa­nkafa re naho nañary kokolampa maro vaho tsy nenga’e hibeoke o anga-dratio; foto’e napota’ iereo.
\p
\v 35 Ie maraindrain-tsikiake naho mbe nangararak’ atiñana, le nitroatse, nienga mb’an-toetse bangiñe añe nitalaho.
\v 36 Tsinoe’ i Simona naho o mpiama’eo;
\v 37 Naho nitendreke, le hoe iereo ama’e: Hene mipay Azo.
\v 38 Hoe re tam’ iereo: Antao hiveve mb’ an-tane ila’e, mb’amo tanàñe mañohokeo, hitaroñe añe ka; amy te izay ty talin-diako.
\v 39 Aa le nitsitsife’e ty Galilia nitaroñe am-pitontona’ iareo ao, vaho nañary kokolampa.
\s1 Ty Angamae
\r Mat 8.2-4; Lke 5.12-16
\p
\v 40 Niheo mb’ama’e mb’eo ty angamae, nitongaleke le nitoreova’e ty hoe: Naho satri’o, mahalio ahy.
\v 41 Nitretreza’ \nd Iesoà\nd*, le nañitia’e fitàñe, nitsapa aze vaho nanao ty hoe: Satriko, maliova.
\v 42 Nisitake aze amy zao i haangamàe’ey vaho nalio.
\v 43 Hinatahata’e, naho nampombà’e mb’eo,
\v 44 le nanoa’e ty hoe: Asoao tsy hitalily ama’ia ia; akia, miboaha amy mpisoroñey, le engao i fiefera’oy ty amy linili’ i Mosèy, ho fitaliliañe iareo.
\v 45 F’ie niavotse, le namototse nitsey am-pidadàñe naho naboele’e mbeo’ mbeo i entañey, naho tsy nimete nizilike am-palangesañe an-tanañe ao ka t’\nd Iesoà\nd*; f’ie nitoetse am-bangiñe ao vaho niropake ama’e tok’aia tok’aia i màroy.
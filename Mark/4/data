\c 4
\s1 ty Fandrarahan-Tabiry
\r Mat 13.1-23; Lke 8.4-8
\p
\v 1 Ie niorotse nañoke añ’olon-driake eo indraike le akore ty hamaron-dahialeñe nihipoke ama’ey kanao nijon-dakañe le niambesatse an-driake ey, vaho tañ’ olotse, an-tamboho ey i màroy.
\p
\v 2 Le nitaroña’e raha maro am-pandrazàñañe, vaho hoe re te nañoke:
\v 3 Inao: Teo te niavotse mb’eo ty mpandrara-tabiry handrarake.
\v 4 Ie nandrarake, le nipoke añ’ olon-dalañe eo ty ila’e vaho nimb’eo o voroñeo nitsimok’ aze.
\v 5 Ty ila’e nipoke ami’ty lamilamy marivo tane, le nitiry aniany, amy te tsy nilaleke i taney,
\v 6 ie nanjirike i àndroy, le nimae, vaho niforejeje amy te tsy niam-bahatse.
\v 7 Nipoke am-patike ao ka ty ila’e, le nitiram-patike nampida­geañe aze vaho tsy namoa.
\v 8 Ty ila’e nipoke an-tane hoba, le nitiry naho nandrevake vaho namokatse, teo ty telo-polo, teo ty enem-polo, vaho teo ty zato.
\v 9 Le hoe re: Ze aman-dravembia mahajanjiñe, Mijanjiña.
\r Mat 13.10-17; Lke 8.9-10
\p
\v 10 Ie nitolake, le nañontanea’ o mpiama’eo naho i folo ro’amby rey i nirazañe’ey,
\v 11 vaho nanoa’e ty hoe: Inahareo ro nitolorañe ty tafatoño’ i Fifehean’ Añaharey, le hene razañeñe o alafe’eo
\v 12 soa te:
\q1 ie miisake, ro hañisake
\q1 fe tsy hahaoniñe;
\q1 ie mitsendreñe, ro hijanjiñe, fe tsy haharendreke;
\q1 ke hitolike, vaho ho hahàñe o tahi’iareoo.\f + \fr 4:12 \ft Isa 6:9,10\f*
\r Mat 13.18-23; Lke 8.11-15
\p
\v 13 Le hoe re tam’ iereo: Tsy nirendre’ areo hao i ohatse zay? aa le akore ty haharendreha’ areo o fandrazañañe iabio?
\v 14 Mandrarake o tsarao i mpandrarakey.
\v 15 O añ’olon-dalañeo, amy nandrarahañe i tsaraiy, ie mijanjiñe, pok’eo aniany i mpañìnjey manoitse i tsara nararake am’ iareoy.
\v 16 Manahake zay o nararake am-batovatoeñeo, ie mahatsendreñe i tsaray le mandrambe aze an-kaehake amy zao;
\v 17 f’ie tsy amam-bahatse, le aniany avao te mitojeha ty hasilofañe ndra ty fampisoañañe ty amy tsaray le torifike iareo.
\v 18 I nararake am-patike ao rezay, le o mijanjiñe i tsaraio,
\v 19 fe mitsamoake ao ty fihakahaka’ ty tane toy, naho ty hakalitaha’ o varao, naho ty hatea-raha ila’e, ze mahadageañe i tsaray tsy hamokatse.
\v 20 O retoañe nararake an-tane soao, le mijanjiñe i tsaray naho mandrambe aze vaho mamokatse: eo ty telo-polo, eo ty enem-polo, vaho eo ty zato.
\s1 ty Jiro Kapoake
\r Mat 5.15; Lke 8.16-18
\p
\v 21 Le hoe re tam’ iereo: Endeseñe ho rongonan-karoñe hao ty jiro? ke hazilike ambane fandreañe ao? tsy hàmake t’ie apoke am-panampezan-jiro ey hao?
\v 22 Toe tsy ao ty naetake ze tsy ho bentare­ñe, vaho tsy ao ty nitsikoeñe ze tsy ho boraheñe.
\v 23 Ze aman-dravembia hijanjiñe, Mijanjiña.
\p
\v 24 Le hoe re tam’ iereo: Ereñereo o janjiñe’ areoo; fa ami’ty fañarànañe añaràna’ areo ro añarànañe ama’ areo vaho ho tompeañe ama’areo mijanjiñe.
\v 25 Ho tovoñeñe ze manañe, fa ami’ty tsy manañe ndra ty kedekedek’ ama’e ro sintoneñe.
\s1 Mandrazañe amo Tabirio
\p
\v 26 Le hoe re: Razañeñe amy t’indaty mandrarake tabiry an-tane eo i Fifehean’ Añaharey,
\v 27 mirotse re te haleñe naho mitroatse boak’ andro; mitiry naho mitombo i tabiriy, fe tsy apota’e te manao akore.
\v 28 Mampitiry ho aze i taney: i losoy aolo, le i toka-tsofi’ey, vaho zay o voa’e matoe an-doha’eo.
\v 29 Ie rifo le ahitri’e i mesoy fa tondroke ty fitatahañe.
\s1 O Voa Nonokeo
\r Mat. 13.31-32; Lke 13.18-19
\p
\v 30 Hoe ka re: Inoñe ty handrazañan-tika i Fifehean’ Añaharey? Ohatse manao akore ty ampidodean-tika aze?
\v 31 Ampanahafeñe ami’ty voa-nonoke, ie amboleañ’ an-tane ro kede amy ze tabiry an-tane atoy;
\v 32 f’ie tongisañe, le mitiry naho midorenake mandikoatse ze hatae an-tetek’ao vaho ampandrevahe’e tsampañe\f + \fr 4:32 \ft Eze 17:22\f* hanoa’ o voron-dikerañeo traño añ’alo’e ao.
\p
\v 33 Maro ty fandrazañañe nitsarae’e hoe zay ty amy nahafijanjiña’ iareo.
\v 34 Le tsy nitaroña’e naho tsy am-pandrazañañe avao; ie nitolake vaho nampa­lange ze he’e amo mpiama’eo.
\s1 i Riake Nivalitaboakey
\r Mat 8.23-27; Lke 8.22-25
\p
\v 35 Ie niroñe ho hariva i àndroy, le hoe re am’iereo: Antao hitsake mb’andafe eñe.
\v 36 Nienga i lahialeñey iereo naho nendesen-dre, ie tan-dakañe ao avao. Nindre lia ama’e ka ty lakañe ila’e.
\p
\v 37 Nikofaok’ amy zao ty tio-bey, le trinabotrabo’ o onjao i lakañey, ie nañaly ho pea.
\v 38 Tam-boli’ i lakañey re nirotse añ-akalañe, le nampivañoneñe ami’ty hoe: O Talè, tsy ahoa’o hao t’ie òpo?
\v 39 Nitroatse re nitrevoke i tiokey naho nanao ty hoe amy riakey, Manintsiña, mipendreña. Le nijihetse i tiokey vaho nipendreñe ami’ty do’e.
\v 40 Le hoe re tam’ iereo: Ino ty ihembaña’ areo? Mboe tsy am-patokisañe hao?
\v 41 F’ie nianifañe, nifanao ty hoe: Ondaty manao akore v’itoio, te ivohora’ i tiokey naho i riakey!
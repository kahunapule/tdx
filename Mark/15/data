\c 15
\s1 Ty Varin-Jaka’ i Pilato
\r Mat 27; Lke 23.1-23;Jao 18.28-19.15
\p
\v 1 Ie maraindrain-tsikiake, nivory hisafiry o roandriañeo naho o mpanoki-dilio naho i sinedriona\f + \fr 15:1  \ft Sinedriona: Roaem-pitala­hoañe\f* iabiy vaho o mpisorom-beio, le rinohi’ iereo t’\nd Iesoà\nd*, naho nase­se vaho natolo’ iareo amy Pilato.
\v 2 Aa le nañontanea’ i Pilato: Ihe hao ty Mpanjaka’ o Jiosio? Tinoi’e ty hoe: Ie i saontsi’oy.
\v 3 Nitolon-kitomboke aze ami’ty raha tsiefa o mpisorom-beio.
\v 4 Nañontane aze indraike t’i Pilato ami’ty hoe: Tsy manoiñe v’Iheo? Inao o raha maro anisia’ iareoo?
\v 5 Tsy nanoiñe avao t’\nd Iesoà\nd*; le niveren-draha t’i Pilato.
\p
\v 6 Ie amy zao lili’e amy sabadidakey ty hamotsotse am’iereo ty mpirohy raike, ze tea’ iereo.
\v 7 Aa le teo ty atao Barabasy, nitrao-pirohy amo mpiolao, namono ondaty amy kidý zay.
\v 8 Le nionjom-beo i màroy nihalaly ama’e hanao i fanoe’ey.
\v 9 Natoi’ i Pilato ami’ty hoe: Satri’ areo hao ty hamotsorako i Mpanjaka’ o Jiosioy?
\v 10 Tali’e, nifohi’e te nasese’ o mpisorom-beio ama’e am-parahy.
\v 11 Fe trinobo’ o mpisorom-beio i màroy, hampañaha’e ho am’iareo t’i Barabasy.
\v 12 Nindrai’ i Pilato am’iereo ty hoe: Hataoko akore arè i atao’ areo Mpanjaka’o Jiosioy?
\v 13 Le kinorà’ iereo, ty hoe: Peho amy hatae ajaley.
\v 14 Hoe ty nanoa’ i Pilato: Manao akore! Ino ty sata-rati’e? fe nindrai’ iereo am-pidabadoàñe ty hoe: Peho re!
\v 15 Aa ie te hampanintsiñe i màroy t’i Pilato, le navotso’e am’iereo t’i Barabasy naho nampandafae’e t’\nd Iesoà\nd* vaho nasese’e ho peheñe añe.
\s1 Nampisoañe aze o Lahin-Defoñeo
\r Mat 27.26-31; Lke 23.24-25;Jao 19.16-22
\p
\v 16 Nendese’o lahin-defoñeo mb’ amy kijàm-pivoriy\f + \fr 15:16  \ft Pretroioma: kijam-pivory, tiribonaly\f* ao re, le hene nikoike o mpirai-liao.
\v 17 Sinaro’ iereo malòmavo, naho nandrandrañe halam-patike nasabaka aze,
\v 18 vaho nañontane aze ty hoe: Talilio ry Mpanjaka’ o Jiosio!
\v 19 Linihi’ iereo am-bararata ty añambone’e naho nandrorañe naho nitongalefañe vaho nibokobokoañe.
\v 20 Aa ie fa nikobìheñe le nafaha’ iereo ama’e i saro malo-mavoy, naho naombe ama’e o saro’eo, vaho nakare’ iereo ho peheñe añe.
\s1 Pinèke amy Hatae Ajaley
\r Mat 27.32-44; Lke 23.26-43; Jao 19.17-27
\p
\v 21 Le nazi’iereo ty niary eo hirike an-kàloke añe, i Simona nte-Kirenia\f + \fr 15:21  \ft Kirenia: Rova e Afrika avaratse\f* (rae’ i Aleksandro naho i Rofosy); hitarazo i hatae ajale’ I\nd esoày\nd*.
\p
\v 22 Le nasese’ iereo mb’amy toetse atao Golgotay mb’eo re (ze adika ty hoe: an-karandoha).
\v 23 Nasozo’ iereo ama’e ty divay linaro rame\f + \fr 15:23  \ft Nardose: rame boak’an-dengon-katae atao valeriana;\f*, fe tsy rinambe’e.
\p
\v 24 Le pinè’ iereo; naho zinara’ iareo an-tsato-piso o saro’eo, handrendreke ty hahazo.
\v 25 Amy ora faha-teloy ty nipehañe aze ambone’ i hatae ajaley.
\v 26 Pinatetse ambone’e eo ty nanisiañ’ aze ami’ty hoe:
\p Ty Mpanjaka’ o Jiosio.
\p \nd 27\nd*Nitrao-piradorado ama’e ty malaso roe, ty raike an-kavana’e naho ty raike an-kavia’e.\f + \fr 15:26  \ft  \fv \ft 28\+fv* Hañeneke i pinatetse amy Boke Masiñeiy ty hoe: Hiaheñe amo bey hakeoo re, Ies 53:9\f*
\p
\v 29 Songa nanirìka aze ze niary eo, nañekotseko-doha nanao ty hoe: Hoke! Ihe ho nandrotsake i Anjomban’ Añaharey naho handrafits’ aze añate’ ty telo andro,
\v 30 rombaho ty vata’o vaho mizotsoa amo hatae ajaleo.
\v 31 Hoe ka ty tsikìke nifanoa’ o mpisorom-beio naho o mpanoki-dilio: Ie nandrombake ty ila’e ro tsy maha­romba-batañe.
\v 32 Adono hizotso amo hatae ajaleo henaneo o Norizañe Mpanjaka’ Israeleo ho isake, hiantofan-tika. Nitety aze ka o naharo nipeheñe ama’eo.
\s1 Ty Havilasi’ Iesoà
\r Mat 27.45-56; Lke 23.44-49; Jao 19.28-30
\p
\v 33 Ie amy ora fah’ eneñey, nivotrake amy Tane iabiy ty fimoromoroñañe sikal’ ami’ty ora faha-sive.
\v 34 Ie amy ora fahasivey le nipazake ty hoe t’\nd Iesoà\nd*: Eloy, Eloy, lamà sabaktany, ze adika ty hoe: Andrianañahareko, Andrianañahareko, akore ty namorintseña’o ahy?\f + \fr 15:34  \ft Sab 22:2\f*
\p
\v 35 Ie nahajanjiñe zay o ila’e nisambao, le hoe ty asa’ iareo: Inay ie, mitoka i Elia.
\v 36 Teo ty nilay naho nampipea vinegra ami’ty eponjy, le nasindri’e ami’ty bararata vaho naonjo’e ho si­tsihe’ \nd Iesoà\nd*, le hoe re: Adono, ho isa-tika hera homb’eo t’i Elia hanjotso aze.
\p
\v 37 Le nampipoña-piarañanañañe t’\nd Iesoà\nd* naho nirofotse ty arofo’e,
\p
\v 38 vaho nitori-anjake ty lamba fañefe’ i Anjomban’ Añaharey, nivaki-roe boak’ ambone pak’ ambane.
\v 39 Ie nioni’ ty mpifele-jato nijohañe aolo aze eo ty fikaiha’e naho ty fidrohota’e, le hoe ty asa’e: Toe Anan’ Añahare ondatio.
\r Lke 8.2-3
\p
\v 40 Ey hoek’ ey o roakemba nisambao; ama’e t’i Miriame nte-Magdalà naho i Marie rene’ Iakobe Zai’e naho i Josese vaho i Saloma;
\v 41 ie nañorike naho nitoroñe aze e Galilia añe; mbore maro ty rakemba ila’e nindre-lia ama’e t’ie nigodañe mb’e Ierosaleme ao.
\s1 Ty Nandentehañe Iesoà
\r Mat 27.57-61; Lke 23.50-56; Jao 19.38-42
\p
\v 42 Ie fa hiròñe i androy, te andro fañalankañañe (ty andro aolo’ i \nd Sabata\nd*y12),
\v 43 le nimb’eo t’Iosefe nte Arimatea, asiñeñe amy Fivori-beiy naho mpitamà i Fifehean’ Añaharey, nitoañe mb’amy Pilato ao nihalaly ty fañòva’ \nd Iesoà\nd*.
\v 44 Nilatsa t’i Pilato te inao fa nivilasy re, le kinanji’e i mpifele-jatoy, vaho nañontane he t’ie toe nivilasy.
\v 45 Ie nirendre’e amy mpifele-jatoy, le natolo’e am’ Iosefe i fañòvay.
\v 46 Nikaloa’e lamba leny, le nazotso’e, naho sinafo’e amy leniy, naho nirohota’e an-donake hinaly an-damilamy, vaho namarimbarìña’e vato ty lala’ i lonakey.
\v 47 Nisambae’ i Miriame nte-Magdalà naho i Marie rene’ i Josese i nandrohotañ’ azey.
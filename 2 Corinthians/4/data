\c 4
\s1 Vara an-Tsajoa
\p
\v 1 Aa kanao anay o fitoroñañe zao, ie niferenaiñañe, le tsy mamoe’ay.
\v 2 Toe rarà’ay ze sata naetake ty amy hasalara’ey; tsy mipiapia am-pamañahiañe vaho tsy mengohe’ay o tsaran’ Añahareo, fe am-palangesañe ty hatò ro anolora’ay vatañe mb’am-pitsakorea’ ze hene ondaty am-pivazohoan’ Añahare.
\v 3 Aa naho toe mikolopoke ty talili-soa’ay, le mikolopoke amo mikoromakeo,
\v 4 fa nampigoa’ ty ndrañaharen-tsa toy\f + \fr 4:4 \ft Lke 4:6\f* ty fivetsevetse’ o tsi-miantokeo, tsy hahaisake ty fireandrea’ ty talili-soan’ enge’ i Norizañey, i vintan’ Añaharey.
\v 5 Tsy ty vata’ay ro taroñe’ay, fa \nd Iesoà\nd* Norizañey ho \nd Talè\nd*, le zahay ro fetrek’oro’ areo ty am’ \nd Iesoà\nd*.
\v 6 I Andrianañahare nanao ty hoe: Hipasasàke amo ieñeo ty zava ro mampireandreañe añ’arofo’ay ao i hazavam-paharendrehañe ty engen’ Añahare mitapasàke an-dahara’ \nd Iesoà\nd* Norizañey.
\v 7 Ie ty vara’ay mihaja an-tsajoa-tane ao, hampidodea te boak’ aman’ Añahare ty hara’elahi’ i haozarañey fa tsy hirik’ ama’ay.
\v 8 Mañari­katoke anay ty famorekekeañe\f + \fr 4:8 \ft Ko I 1:8\f*, fe tsy demoke; malovilovy, fe tsy mamoe aiñe,
\v 9 samporeraheñe fa tsy naforintse­ñe; zinevo, fa tsy rotsake—
\v 10 nainai’e endese’ay am-batañe ty havilasi’ \nd Iesoà\nd*, soa te halange an-tsandri’ay ka ty havelo’ \nd Iesoà\nd*.
\v 11 Le nai­nai’e seseheñe havetrake ty amy \nd Iesoà\nd* zahay veloñeo, soa te hiboak’ an-tsandri’ay mora mihomakeo ka ty havelo’ \nd Iesoà\nd*.
\p
\v 12 Aa le mitromake ama’ay ao ty fihomahañe, le ama’areo ty haveloñe.
\v 13 Manahake ty nisokirañe ty hoe:
\q1 Niantoke iraho, vaho nivolañe,\f + \fr 4:13 \ft Sab 116:10\f*
\p Toe miato ka zahay nampatokisa’ i Arofoy vaho mitaroñe,
\v 14 fohiñe te i Nampitroatse i \nd Talè\nd* \nd Iesoà\nd*y ro hampitroatse anay miharo amy \nd Iesoà\nd* ka, vaho hampiatrefe’e mitraoke ama’ areo zahay.
\v 15 Inahareo ty nanoañe i he’e rezay, soa t’ie fa niboele ami’ty maro ty hasoa le handopatse ho ami’ty engen’ Añahare ty fañandriañañe.
\p
\v 16 Aa le tsy milesa zahay, fa ndra te mihamomoke ty sandri’ay alafe’e, mihavao boak’ andro ty an-tro’ay ao.
\v 17 Le i hasotriañe maivañe tsy maremaretse toiy ro mamokatse engeñe tsy ri’e mavesatse tsy amañ’ohatse.
\v 18 Le tsy o isam-pihainoo ty biribirie’ay fa o tsy isakeo, amy te mihelañe o raha isakeo, fe tsy ho modo nainai’e o tsy isam-pihainoo\f + \fr 4:18 \ft Ko II 5:7, Rom 8:24, Heb 11:1,13\f*.
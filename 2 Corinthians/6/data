\c 6
\p
\v 1 Aa kanao mifanehake, risihe’ay anahareo ty tsy handrambe ty hasoan’ Añahare vaho hilesa.
\v 2 Fa hoe re:
\q1 Nitsanoñ’ azo raho ami’ty andro mete
\q1 vaho nañolotse azo
\q1 ami’ty androm-pandrombahañe.\f + \fr 6:2  \ft Ies 49:8\f*
\p Inao, henaneo ty sa mete; Henanekeo i androm-pandrombahañey.
\s1 Ty Hasotria’ i Paoly
\p
\v 3 Tsy anoe’ay ty hampitsikapy iaia ama-ndra inoñ’ inoñe, kera ho tiñeañe i fitoroñañey.
\v 4 Fe, ventè’ay amy ze he’e t’ie mpitoron’ Añahare: am-pifeahañe mañore, am-paloviloviañe, an-koheke, am-pamorekekeañe,
\v 5 am-pofoheñe, am-porozò ao, am-pandragaragàñe, an-kamokorañe, ie azo ty tsa­reke, le an-kasalikoañe,
\v 6 an-kalio-tahiñe, am-paharendrehañe, am-pahaliñisañe, an-tretre amy Arofo Masiñey vaho an-koko tsy voroteñe,
\v 7 an-tsara vantañe, an-kaozaran’ Añahare, am-pialian-kavañonañe am-pitàn-kavana naho havia,
\v 8 he asiñeñe ke mavoeñe, he fosaeñe ke rengèñe; atao mpamañahy f’ie mahity;
\v 9 hoe tsy fohiñe fe arofoanañe; hoe mikenkañe fe hehe t’ie veloñe; nililoveñe fe tsy vinono;
\v 10 hoe mandala f’ie nainai’e mandia taroba; hoe rarake fe mampañaleale ty maro; hoe poi’e te mone kila anay.
\p
\v 11 O ry nte-Korinto! manoka-palie ama’ areo zahay, mivañavaña o tro’aio.
\v 12 Tsy t’ie manebañe anahareo, fe azi’ ty añova’ areo ao.
\v 13 Antao hifampira—hoe mirehake aman’ ajaja raho—midañadañà troke ka.
\s1 Tsy Iharoan-joka ty tsy Mpiato
\p
\v 14 Ko miharo joka amo tsy miatoo. Fa ino ty itraofa’ ty havantañañe ami’ty tsi-fañorihan-Kake? ke ino ty iharoa’ ty zava ami’ty ieñe?
\v 15 He akore ty hitraofa’ i Norizañey saontsy amy Beliale? ke ino ty iharoa’ ty mpiato ami’ty tsy miato?
\v 16 Aia ty hitraofa’ i anjomban’ Añaharey amo sampon-drahao? toe Anjomban’ Añahare veloñe tika. Fa hoe t’i Andrianañahare:
\q1 Himoneñe am’ iareo ao raho,
\q1 naho ho mbeo’mbeo am’ iereo,
\q1 le ho Andrianañahare’ iareo raho,
\q1 vaho h’ondatiko iereo. \f + \fr 6:16  \ft Sor 26,11,12; Avo 29:45, Iir 31:1, Iek 37:27\f*
\q1
\v 17 Aa le miakara am’iereo,
\q1 vaho miavaha, hoe t’i \nd Talè\nd*.
\q1 Ko mitsapa raha faly,
\q1 le hampihovaeko nahareo. \f + \fr 6:17  \ft Ies 52:11; Iek: 20:34,41\f*
\q1
\v 18 Ho Rae’ areo raho, vaho ho ana-dahiko
\q1 naho anak-ampelako nahareo,
\q1 hoe t’i \nd Talè\nd* Tsitongerèñe. \f + \fr 6:18  \ft Sa II 7:14; 7:8; Ies 43:6, Hos 1:10\f*
\c 11
\s1 o Firàheñe Sare’eo
\p
\v 1 Ee te ho vave’ areo hey o hagegeako—ehe ivaveo.
\v 2 Ie farahieko am-parahin’ Añahare, naho nampañengaeko ty Rañandria, hitolo­rako ho somondrara miehañe amy Norizañey.
\v 3 Fe mahahembañe ahy, ke, hambañe amy namañahia’ i mereñey t’i Haova amy hakalitaha’eiy ty hañamengoha’e ty hatso-po’areo mañeva i Norizañey.
\v 4 Aa naho miheo mb’eo ty mitsey \nd Iesoà\nd* ila’ i nitaroña’aiy\f + \fr 11:4  \ft Mat 24:5,23-24, Jao 5:43\f*, ndra andrambesa’ areo fañahy tsy nirambese’ areo ndra talili-soa ila’ i natokisa’ areoy, hera hiantoke.
\v 5 Ataoko te tsy ambane’ o Firàheñe mitiotiotseo aman-dra’ inoñe raho,
\v 6 fa ndra te tsy mahafilañoñe, tsy zay an-kahilala, toe fa nam­palangese’ay ama’ areo ze he’e.
\v 7 Hera nandilatse t’ie nirèke hañonjonañe anahareo, amy nitaroñako tsy amam-bily i talili-soan’ Añaharey?
\v 8 Toe nikamereko o Fivory ila’eo, ie nandrambesam-pañehañe hitoroñako anahareo.
\v 9 Naho teo ty nipaiako ama’ areo, tsy ho nampi­vavèko ndra ia’ia, fa ie nihirik’ e Makedonia añe o rolongoo, le hene nihenefa’ iareo i nipaiakoy. Toe fonga nifoneñako tsy hampijiny anahareo vaho mbe hambenako.
\v 10 Kanao amako ty hatò’ i Norizañey le tsy hampitsiñeñe am-paripari’ i Akaia ao i firen­getañe amakoy.
\v 11 Fa manao akore? Tsy kokoako hao nahareo? Arofoanan’ Añahare!
\v 12 Fa ho toloñeko avao o fanoekoo, soa te haitoko ty fijohaña’ o mpieva ho hambañe ama’ay amy firoharohà’ iareoio.
\v 13 Toe firàhem-bande, mpamañahy an-tsata, misare Firàhe’ i Norizañey.
\v 14 Tsy ilatsañe! Fa misare anjelin-kazavàñe ka i mpañìnjey.
\v 15 Aa le tsy maha­sovoke te mi­sare mpitoron-kavantañañe o mpitoro’eo, fa hañeva o sata’eo ty figadoña’ iareo\f + \fr 11:15  \ft Mat 7:15-23, Pe II 2:1-22; Mat 13:41-42\f*.
\s1 Mirengetse i Fisotria’ey
\p
\v 16 Indraeko ty hoe: Ee t’ie tsy hatao seretse, fe naho tsie, le ndra te minè, rambeso avao hisengeako betebeteke.
\v 17 O volañeko zao, tsy ty amy \nd Talè\nd* fa am-pirengean-dagola o fahavaniako mitreñeo.
\v 18 Kanao maro ty mirenge amy haondati’ey, le hirenge ka.
\v 19 Toe leo’ areo mahihitseo an-kafaleañe ty minè.
\v 20 Lefe’ areo ka te ondevozeñe, te abotseke, te haramamoeñe, te irengevohañe, te tampifieñe am-piambina.
\p
\v 21 An-kasalarañe ty iantofako te naleme; f’ie amy ze ahavania’ ondaty hirenge aman-dra inoñ’ inoñe, (toe mivavañoake) le mahasibeke ka.
\v 22 Hebreo v’iereo? Izaho ka! Nte Israele hao? Izaho ka! Tarira’ i Abraàme hao? Izaho ka!
\v 23 Mpitoro’ i Norizañey v’iereoo? (reha’ ty tondreñe), lombolombo’ iareo raho: nilosoreko am-pitromahañe, nilikoareko am-pandrohizañe, pinisopiso tsy amañ’ohatse; beteke am-pihembañem-pihomahañe;
\v 24 In-dime te niazoko amo Tehodao i efa-polo-poke-raikey\f + \fr 11:24  \ft Its 25:3\f*.
\v 25 Dinabo’ ty doda in-telo; fine­tsa-bato indraike; nijon-dakañe naho nijoroboñe in-telo; nahamodo ty andro naho haleñe raike an-driak’ ao;
\v 26 beteke, an-dia lava; niatre feh’ ohatse an-tsaka ao; nampihembañe’ o malasoo, niatre-boiñe aman-drofokoko; niatre-doza amo kilakila ondatio, tendre-kankàñe an-drova, hekoheko am-patrambey, varata an-driak’ ao, naho feh’ ohatse amo longo anìfe’eo;
\v 27 nimokotse am-pitromahañe naho nanivontivoñe; haleñe maro an-tsareke, naran-drano naho kerè, beteke nifeake tsy aman-kàne, nilonjetse vaho nihalo;
\v 28 mandikoatse i alafe’e rezay, le manindry ahy lomoñandro ty fiatrafako o hene Fivorio.
\v 29 Ia ty maifoifo te zaho tsy midazidazitse? Ia ty azizin-draha t’ie tsy mipolepoletse?
\p
\v 30 Aa naho tsy mahay tsy hirengetse raho, le hisengèko o hakepehakoo.
\v 31 Arofoanan’ Añahare Rae’ i \nd Talè\nd* \nd Iesoà\nd* Norizañey, i andriañeñe nainai’ey, te tsy mavande raho.
\v 32 Ie te Damaskose ao, le nampamandroñe’ ty ragova fehe’ i Areta mpanjakay i rova Damaskosey, hitsepak’ ahy;
\v 33 le nazotso an-kàroñe boak’an-dalan-kede amy mànday raho vaho nipoliotse am-pità’e.
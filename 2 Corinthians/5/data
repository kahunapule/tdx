\c 5
\s1 Ty Akiba andindìñey añe
\p
\v 1 Fohin-tikañe te, ie arotsake ty kijà imoneñan-tikañ’ an-tane atoy, le manañe ty nitsenen’ Añahare, anjomba tsy nanoem-pitàñe, ie tsy ho modo nainai’e andindìñe ao.
\v 2 Toe mampitoreotoreo antika ty atoy: ie misalala hisaroñe i kibohon-tika boak’ andindìñe añey,
\v 3 ie iombean-tika, le tsy ho zoeñe mihalo.
\v 4 Eka miselekaiñe tika ami’ty kijà toy, miatra-draha tsy te hihalo, fa te hisaroñe, soa te hagedran-kaveloñe i fa hihomakey.
\v 5 I Andrianañahare ty nañòke antika ho amo raha zao, ie nañomey antika i Arofo Masiñey ho tsòake.
\v 6 Aa le nainai’e maharototse tika, fohiñe t’ie mimoneñe ami’ty sandriñe toy ro mboe tsy amy \nd Talè\nd* ao.
\v 7 Toe mañavelo am-patokisañe tika fa tsy t’ie mahaisake\f + \fr 5:7 \ft Ko II 2:14, 4:18 \f*.
\v 8 Toe matoky tika, t’ie veka’e hisitake amy sandriñey himoneñe amy \nd Talè\nd* ao.
\v 9 Aa ke mimoneñe he añe, ilozohan-tika ty hahasitrak’ aze.
\v 10 F’ie tsy mahay tsy hiheo añatrefa’ i fiambesam-pizakà’ i Norizañey, songa handrambe ty valem-pitoloña’e an-tsan­dri’e, ty amo nanoe’eo, ke te nisoa he niraty\f + \fr 5:10 \ft Mat 16:27, Jao 5:29\f*.
\s1 Ty Fifampilongoañe
\p
\v 11 Aa kanao fohiñe ty fañeveñañe amy \nd Talè\nd*, le osihe’ay ondatio; toe midodea aman’ Añahare zahay vaho misalala t’ie halange am-pitsakorea’ areo ka.
\v 12 Tsy t’ie hirenge indraike, fe hirengea’ areo, soa te hahavale o misenge an-tarehe fa tsy an-trokeo nahareo.
\v 13 Aa naho mivali-jere zahay, le aman’ Añahare; ie miaren-jahay, le inahareo.
\v 14 Toe azì’ ty fikokoa’ i Norizañey zahay; aa kanao zao, ie nivilasy ho a i màroy i Raikey, le fonga nihomake.
\v 15 Kila nivetraha’e, soa te tsy ho veloñe am-bata’e ka o veloñeo\f + \fr 5:15 \ft Rom 14:7-8, Gal 2:20\f*, fa ho amy nivilasy vaho nivañombelo ho a’ iareoy.
\p
\v 16 Aa ie henane zao, tsy mahaoniñe ndra iaia amy ha­ondati’ey tika, eka, toe nionin-tika amy haondati’ey i Norizañey, fe tsy zay ty hahafohinañ’ aze henaneo.
\v 17 Ie amy zao, ndra iaia ro amy Norizañey ao, ro voatse vao, fa nihelañe añe o hambo’eo, heheke, kila nivaoeñe\f + \fr 5:17 \ft Rom 6:2-22, Gal 2:20, Efe 4:22-24, Kol 3:10, Jn I 3:9-10\f*,
\v 18 toe hene raha ro boak’ aman’ Añahare nifampilongo aman-tika añamy Norizañey, vaho natolo’e antika ty fitoroñañe i fijebañañey;
\v 19 le zao nifampilongo ami’ty voatse toy t’i Andrianañahare añamy Norizañey, naho tsy vinolili’e am’iereo o hakeo’ iereoo, vaho nafanto’e ama’ay i tsaram-pifampilongoañey.
\p
\v 20 Toe sorotà’ i Norizañey zahay, le hoe te zahay ro fikanjian’ Añahare. Aa le ihalalia’ay ty amy Norizañey: Mifampilongoa aman’ Añahare.
\v 21 Fa nanoen’ Añahare soron-tahiñe ho an-tika i tsy nanan-kakeoy, soa te ho an-kavantañan’ Añahare tika ama’e ao.
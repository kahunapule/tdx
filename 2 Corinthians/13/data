\c 13
\s1 Ty Hatahata Honka’e
\p
\v 1 Ho lìako fahatelo mb’ama’ areo mb’eo itoy: Am-paliem-balolombeloñe telo ndra roe ty hampijadoñeñe ze hene saontsy\f + \fr 13:1  \ft Its 19:15\f*.
\v 2 Le o nandilatseo naho o ila’eo, toe ho taroñeko miaolo, t’ie mbe tsy añe, te hambañe amy vinolako amy fañindroeko teoy, t’ie homb’eo indraike, le tsy ia ty hapoko,
\v 3 amy te paia’areo hamenteañe i Norizañe misaontsy añamakoy; ie tsy maleme ama’ areo, fa toe maozatse ama’ areo.
\v 4 Toe pinèke amy halemea’ey re fe veloñe an-kaozaran’ Añahare. Maleme ama’e ao zahay, fe ho veloñe ama’e ty amy haozaran’ Añahare mitoloñe ho anahareo.
\p
\v 5 Mitsohà vatañe hera amam-patokisañe. Miventea! Tsy fohi’ areo hao te añ’arofo’ areo ao t’\nd Iesoà\nd* Norizañe\f + \fr 13:5  \ft Rom 8:10, Gal 2:20, Efe 3:17 Kol 1:27 Jn I 4:4\f*?—naho tsy t’ie nilesa amy fitsohañey.
\v 6 Isalalako te ho fohi’ areo te tsy milesa zahay.
\v 7 Aa le halalie’ay aman’ Añahare te tsy handilatse nahareo, tsy te hampiboake anay ho nahatafetetse, fa te hanoe’ areo ze mahity, ndra te hatao naito zahay.
\v 8 Tsy lefe’ay ty mandietse ty hatò, te mone honjone’ay ty hatò.
\v 9 Ifalea’ay ty haleme’ay naho te inahareo ro maozatse; eka ihalalia’ay t’ie ho fonireñe\f + \fr 13:9  \ft Mat 5:48\f* .
\v 10 Zay i nisokirakoy, zaho tsy ama’ areo, soa tsy hisenge hery ama’areo te miatreke, ty amy lily natolo’ i \nd Talè\nd* ahiko ho ami’ty fañasoàñe, fa tsy ho ami’ty fandrobahañe.
\s1 Figadoña’e
\p
\v 11 Ie amy zao, ry longo, mirebeha, mihafonira\f + \fr 13:11  \ft Mat 5:48\f*, manintsiña, miharoa rehake, mifampilongoa; lonike ho ama’ areo i Andriam-pilongoañe naho fikokoañey.
\v 12 Mifañontanea añ’ oroke miavake.
\v 13 Songa mañontane anahareo o noro’eo.
\p
\v 14 Ho ama’ areo iaby abey ty hasoa’ \nd Iesoà\nd* \nd Talè\nd* Norizañey, naho ty fikokoan’ Añahare, vaho ty fitraofañ’ ìna amy Arofo Masiñey. Amena.
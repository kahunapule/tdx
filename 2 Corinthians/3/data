\c 3
\s1 Sinokitse añ’Arofo ao
\p
\v 1 Mamototse maniom-batañe in­draike hao zahay? ke t’ie, manahake o ila’eo, mipay taratas-pañiniañe ho ama’areo, he taratas-pañiniañe boak’ ama’areo?
\v 2 Inahareo ro taratasi’ay pinatetse añ’ arofo’ay atoañe, fohiñe naho vakie’ ze kila ondaty,
\v 3 ie malange te taratasi’ i Norizañe toroñe’aiy, tsy sinokitse an-dranomainte fa amy Arofon’ Añahare veloñey, tsy an-takelam-bato fa an-takelan-tro’ ondaty.
\p
\v 4 Zay ty fatokisa’ay aman’ Añahare añamy Norizañey.
\v 5 Tsy te zahay ro mañeva hivolañe t’ie maha-pi-draha, fa boak’ aman’ Añahare ty faha­lefea’ay,
\v 6 Ie ka ty nampahafaritse anay ho mpitoro’ i fañina vaoy; ie tsy an-tsokitse, fa amy Arofoy; mahafate i sokitsey, fe mahaveloñe i Arofoy.
\p
\v 7 Aa naho an’ engeñe ty nitotsaha’ i fitoroñam-pihomahañe an-tsokitse pinatetse am-batoy, ie tsy nahafitalatse ty lahara’ i Mosè o ana’ Is­ra­eleo ty amy engen-dahara’ey—ie nipoa-mavo,
\v 8 aa tsy handikoatse zay ty enge’ o fitoroñan’ arofoo?
\v 9 Ie nanañ’ engeñe ty fitoroñam-pañozoñañe, sandrake te itoboaran’ engeñe ty fitoroñan-kavañonañe.
\v 10 Aa naho oharañe ami’ty engeñe mitoabotse toy, le tsy aman’ engeñe henaneo i nirengèñe taoloy.
\v 11 Fa naho nanañ’ engeñe i mipoa-mavoy, antsake te hanam-bolonahetse i tsy mete modoy.
\p
\v 12 Aa kanao zay o fitamà’aio, le ra’e­lahy ty fahavania’ay mitoroñe,
\v 13 f’ie tsy manahake i Mosè nikolopofa’ ty lamba marerarera am lahara’ey\f + \fr 3:13  \ft Avo 34:33-35\f* tsy mone hitolom-pangareke aze o ana’ Israeleo ampara’ t’ie nimavo,
\v 14 fe nihagàñe ty fivetsevetse’ iareo, naho mbe tsy miafake henanekeo amy famakiañe i fañina taoloy i marerareray, fa amy Norizañey ty fañahañe aze.
\v 15 Aa ndra henaneo, ndra mb’ia mb’ia vakieñe t’i Mosè le kolopofa’ i marerareray ty arofo’ iareo.
\v 16 F naho mitolike amy \nd Talè\nd* t’indaty, le miafake i marerareray\f + \fr 3:16  \ft Avo 34:34\f*.
\v 17 I \nd Talè\nd* ‘nio i Arofoy, le añ’Arofo’ i \nd Talè\nd* ao ty fidadàñe.
\v 18 Fe itikañe iaby, an-daharañe tsy mikolopoke, mañisake hoe an-ketsoro ty enge’ i Talè, ro hovaeñe ho hambam-bintañe ama’e aman’ engeñe itoaboran’ engeñe añamy \nd Talè\nd*, i Arofoy.
\c 2
\s1 Iheveo i Niotay
\p
\v 1 Ie amy zao, tampakevetse amako t’ie tsy homb’ama’areo mb’eo aman’anahelo;
\v 2 fa naho zaho ty mampihontoke anahareo, ia ka ty hampiehake ahy naho tsy i nampanaheloekoo?
\v 3 Ty nanokirako zay, le he te zaho homb’eo, ro mioremeñe amo ho nampirebek’ ahikoo; fa atokisako ama’areo iaby te ze mahafale ahy ro mahafale anahareo iaby.
\v 4 Toe an-kaloviloviañe naho fikoretan-tro naho ranomaso maro ty nanokirako, tsy te hampañore, fa ty hampandrendreke anahareo ty fikokoako miheotse.
\p
\v 5 Aa naho teo ty nampañore, le tsy zaho ty nampanaheloe’e, fe, (tsy mone ho losoreko) mete niorea’ areo iaby.
\v 6 Fa nahaeneke indatiy i fandilovañe nipaoha’ i màroy azey.
\v 7 Ie amy zao, soa re te ihevèa’ areo naho añohòa’ areo, tsy mone t’ie ho opoe’ ty hontoke.
\v 8 Aa le osiheko, te ho vente’areo ama’e ty fikokoa’ areo.
\v 9 Ty nisokirako, le ty hitsoke anahareo hera mete mivohotse ndra aman’ inoñ’ inoñe.
\v 10 Aa le ze ihevea’ areo ro iheveako ka. Le ze napoko—naho toe eo ty ho niheveañe, le fa niheveako añatrefa’ i Norizañey ty ama’ areo,
\v 11 tsy mone hamañahy antika i mpañìnjey, itika tsy bahimo amo sata’eo.
\s1 Marifondrifoñe
\p
\v 12 Ie nivotrake e Troasy añe raho ty amy talili-soa’ i Norizañeiy, le nisokake ho ahiko, amy \nd Talè\nd* ao, i lalañey,
\v 13 fe tsy nazava ty troko, amy te tsy nitreako t’i Titosy rahalahiko. Aa le nangata-dalañe am’iereo vaho nionjomb’e Makedonia mb’eo.
\p
\v 14 Andriañeñe t’i Andrianañahare, mpiaolo anay am-pandrebahañe nainai’e amy Norizañey, naho aboele’e aña­ma’ay ty harifondrifo’ ty fahafohinañe aze tok’ aia tok’ aia.
\v 15 Fa aman’ Añahare zahay ro hamañi’ i Norizañey amo mirombakeo naho amo mikoromakeo;
\v 16 amy raikey ty haimbon-kavilasy ho am-pihomahañe, le amy raikey ty harifondrifon-kavelo ho aman-kaveloñe vaho ia ty mahatafe­tetse zay?
\v 17 Tsy manahake i maro mandetake i tsaran’ Añahareiy zahay; fe ami’ty do’e aman’ Añahare naho amy Norizañey, añatrefan’ Añahare ro itaroña’ay.
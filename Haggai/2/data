\c 2
\p
\v 1 Niheo amy Kagày mpitokiy amy volam-pahafitoy, amy andro faha-roapolo-raik’ ambi’ i volañeiy, ty tsara’ \nd Iehovà\nd* manao ty hoe:
\v 2 anò ty hoe amy Zerobabele, ana’ i Sealtiele, naho am’ Iehosoa, ana’ Iehotsadake, mpisorom-bey, vaho amo sehanga’ondatio:
\v 3 Ia ty honka ama’ areo nahaisake ty anjomba toy amy enge’e taoloy? akore ty fahaoniña’ areo aze henanekeo? Hera tsy vente’e am-pihaino’ areo?
\v 4 Fe mihaozara henane zao ry Zerobabele, hoe t’\nd Iehovà\nd*; le mihafatrara ry Iehosoa, ana’ Iehotsadake, mpisorom-bey, naho mihaozara ry hene ondati’ o taneo, hoe t’\nd Iehovà\nd* vaho mifanehafa, fa himbaeko, hoe t’\nd Iehovà’\nd* i Màroy.
\v 5 Fa najadoko ty tsara nifañinàko ama’ areo t’ie niavotse i Mitsraime te mimoneñe ama’ areo ao ty Troko; ko mirevendreveñe.
\v 6 Fa hoe ty nafè’ \nd Iehovà’\nd* i Màroy: Indraik’ avao le anianike ty hañozoñozoñako i likerañey naho ty tane toy, naho i riakey vaho i tamboho maikey;
\v 7 le hampi­ezeñezeñeko o kilakila’ ondatio, naho homb’atoy iaby ze vara soa’ o fifeheañeo vaho hatsafeko engeñe ty anjomba toy, hoe t’\nd Iehovà’\nd* i Màroy.
\v 8 Ahiko o volafotio, Ahiko ka o volamènao, hoe t’\nd Iehovà’\nd* i Màroy.
\v 9 Handikoatse ty enge’ i taoloy ty enge’ i anjomba manonjohiy, hoe t’\nd Iehovà’\nd* i Màroy; vaho hampanintsiñeko ty toetse toy, hoe ty nafè’ \nd Iehovà’\nd* i Màroy.
\p
\v 10 Niheo amy Kagày mpitoky amy faha-roapolo-efats’ambi’ i volam-paha-sivey, amy taom-paha-roe’ i Dariavesey ty tsara’ \nd Iehovà\nd* manao ty hoe:
\v 11 Hoe ty nafè’ \nd Iehovà’\nd* i Màroy: Añontaneo o mpisoroñeo ty amy Hàke, ty hoe:
\v 12 Ie minday hena navaheñe an-kitambe’e ao vaho mioza ami’ty mofo ndra ampemba ndra divay ndra menake ndra amy ze atao mahakama i kitambey, hiavake hao re? Tsie, hoe ty natoi’ o mpisoroñeo.
\v 13 Le hoe t’i Kagày: Aa ie tsapae’ ty nileoren-dolo i raha rezay, halio hao re? Haleotse re, hoe ty natoi’ o mpisoroñeo.
\v 14 Nanoiñe amy zao t’i Kagày nanao ty hoe: Zay ka ondaty retoañe, naho ty fifeheañe miatrek’ ahy, hoe t’\nd Iehovà\nd*: hambañe ama’e ka o satam-pità’ iareo iabio; vaho maleotse o engae’ iereoo.
\v 15 Ie henane zao, haraharao: taolo’ ty nampiningirañe ty vato ambone’ ty vato añ’ anjomba’ \nd Iehovà\nd* ao,
\v 16 ie henane zay naho niheo-mb’am-pitoboroñañe aman-droapolo ondatio, folo avao ty nitendreke; ie nimb’am-pipiritañe mb’eo hañakara’e fitovy limampolo am-pipiritañe ao, le roa-polo avao ty tao;
\v 17 linafako ty voreke o satam-pità’ areoo, naho tromambo, vaho havandra; fe tsy nitolike, hoe t’\nd Iehovà\nd*:
\v 18 Ehe, vetsevetseo henane zao, mifototse amy andro faha-roapolo-efats’ ambi’ i volam-paha-siveiy, i andro nañoreñañe ty mananta’ i anjomba’ \nd Iehovà\nd*iy—itsa­koreo;
\v 19 ke mbe aman-tabiry ty an-driha ao? Eka, mboe tsy namoa o vaheo, o sakoañeo, o raketao, naho o oliveo—fe henane zao, ho tahieko nahareo.
\p
\v 20 Niheo amy Kagày fañindroe’e amy andro faha-roapolo-efats’ambi’ i volañeiy ty tsara’ \nd Iehovà\nd* nanao ty hoe: 21Saontsio amy Zerobabele, mpanjaka’ Iehodà ty hoe: hampiezeñezeñeko o likerañeo naho ty tane toy;
\v 21 havalitsin­goreko ty fiambesa’ o fifeheañeo naho harotsa­ko ty haozaram-pifeleha’ o kilakila’ ndatio\f + \fr 2:21  \ft Dan 2:44\f* vaho hahohoko o sareteo rekets’ o mijoñe ama’eo; sindre hikorovoke o soavalao rekets’ o mpiningitseo, songa amam-pibaran-dongo’e.
\v 23 Ie amy andro zay, hoe t’\nd Iehovà\nd*’ i Màroy, ho rambeseko rehe ry Zerobabele, mpitoroko, toe ana’ i Sealtiele, hoe t’\nd Iehovà\nd*, hanoeko bangem-pitomboke; toe ihe ty jinoboko, hoe t’\nd Iehovà\nd*’ i Màroy.
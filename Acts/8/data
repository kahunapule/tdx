\c 8
\p
\v 1 Ninò’ i Saole ty nañitoañe aze.
\s1 Nisamporeraheñe le Niparaitake
\p Nifototse amy andro zay ty fisam­poreraham-bey amy Fivory e Ierosalemey vaho niparatsiake mb’eo mb’eo e Iehodà naho e Samaria añe iaby, naho tsy o Firàheñeo avao.
\v 2 Nandenteke i Stefana ondaty vañoñeo vaho nipoña-pandalàñe.
\v 3 Fe nampivalitaboak’ i Fivoriy t’i Saole, nitsatsak’ anjomba, nimoake, vaho nikozozòtse ty lahy naho ampela mb’am-porozò ao.
\s1 I Filipo e Samaria añe
\p
\v 4 Aa le nitaroñe i tsaray mbeo mbeo o niparaitakeo.
\v 5 Nizotso mb’ an-drova Samaria mb’eo t’i Filipo nitaroñe i Norizañey.
\v 6 Songa nihaòñe’ ondatio o saontsi’ i Filipoo, ie nijanjiñe naho nahaisake o viloñe fanjaka nanoe’eo.
\v 7 Nihorentseñe an-tazataza ty kokolampa tsiefa nakareñe am’ondaty nitokoe’eo, naho maro ty kombo vaho ty kepeke nijangañe.
\v 8 Le firebeham-bey ty tan-drova ao.
\s1 I Simona Ambiasa
\p
\v 9 Tamy rovay henane zay t’indaty atao Simona mpanao sahàtse, naha­latsa o nte Samariao, ie nieva ho aman’ àsiñe,
\v 10 nihaoñe’ ze hene ondaty, ty bey naho ty kede, le nanao ty hoe: Haozaran-dra’ elahin’ añahare indaty zay.
\v 11 Hene nañorik’ aze ondatio amy te ela ty namoreha’e amo sahàtse fanoe’eo.
\v 12 Aa ie niantofa’ iareo t’i Filipo amy nitaroña’e i talili-soa’ i Fifehean’Añahareiy naho ty tahina’ \nd Iesoà\nd* Norizañey, le nilipotse: ondaty naho rakemba.
\v 13 Toe niantoke ka t’i Simona le nalipotse, vaho nañorik’ i Filipo sikal’aia sikal’aia fa nilatsa t’ie nahaisake o viloñe fanjaka naho raha tsi-tantane nanoeñeo.
\p
\v 14 Ie jinanji’ o Firàheñe e Ierosalemeo te niantoke ty tsaran’ Añahare o nte Samariao, le nañirake i Petera naho i Jaona homb’am’iereo añe.
\v 15 Ie nizotso mb’eo le nihalaly ho a’ iareo, handrambesa’e i Arofo Masiñey;
\v 16 ie mbe tsy nivotraha’e; fa ami’ty tahina’ \nd Iesoà\nd* \nd Talè\nd* avao\f + \fr 8:16 \ft Fil 2:10\f* ty nampiliporañe iareo.
\v 17 Aa le nanampeza’ i Petera naho i Jaona fitañe handrambesa’ iereo i Arofo Masiñey.
\p
\v 18 Aa ie nioni’ i Simona te i fampitongoam-pità’ o Firaheñeoy ro nanolorañe i Arofo Masiñey le nibanabana’e drala,
\v 19 ami’ty hoe: Anoloro ahy ka o haozarañe zao soa te, ndra iaia hanampezako tañañe ro handrambe i Arofo Masiñey.
\v 20 Hoe ty natoi’ i Petera aze: Hindre hikoromak’ ama’o o drala’oo kanao sinafiri’o te ho vilie’o drala ty falalàn’ Añahare!
\v 21 Tsy aman’ anjara, naho tsy mitraok’ ami’ty tsara toy rehe, fa tsy vañoñe añatrefan’ Añahare ty tro’o.
\v 22 Miba­boha amy haloloañey, naho misolohoa amy \nd Iehovà\nd*, he mete ihahàñe amy fitsakorean-tro’oy,
\v 23 amy te rendreko t’ie aman-kafairan’ afero vaho androhizan-kakeo.
\v 24 Aa le tinoi’ i Simona ty hoe: Mihalalia amy \nd Iehovà\nd* ho ahy, ry aba te tsy hizò ahy i nisaontsia’areoy.
\p
\v 25 Aa ie fa nitaroñe naho nitsey ty tsara’ \nd Iehovà\nd*, le nibalike mb’e Ierosaleme mb’eo t’i Petera naho i Jaona, nitsey i talili-soay ami’ty rova maro’ o nte-Samariao.
\s1 I Filipo naho i nte-Kosey
\p
\v 26 Ie amy zay, nitsara ty hoe amy Filipo ty anjeli’ \nd Iehovà\nd*: Mañatimoa mb’amy lalañe mizotso hirike Ierosaleme mb’e Gaza mb’amy ratra­ratray mb’eoy.
\v 27 Aa le niongake nañavelo mb’eo re, naho naheo’e ty nte Etiopia doga-lahy mpanandily bey amy Kandasie mpan­jaka-ampela’ o nte Etiopiao naho mpamandroñe o vara’e iabio, ie nañavelo mb’e Ierosaleme mb’eo nitalaho,
\v 28 naho nibalike amy zao niambesatse an-tsarete’e ao namaky Isaia mpitoky.
\p
\v 29 Le hoe i Arofoy amy Filipo, Harineo o sarete ey hoeke eio naho ireketo.
\v 30 Nihitrike mb’eo t’i Filipo naho nahajanjiñe aze namaky Isaia mpitoky, le hoe re: Fohi’o hao o vakie’oo?
\v 31 Aa hoe re, Aia ty haharendrehako naho tsy amam-panoro? Aa le nampihovàe’e hijoñe ao t’i Filipo hitrao-piambesatse.
\v 32 Ty hoe i nivakie’e amy Sokitse Masiñeiy:
\q1 Kinozozòtse hoe añondry
\q1 ho lentaen-dre,
\q1 Le hambañe ami’ty fitsiña’ ty vik’añondry añatrefa’ o mpañitsik’ azeo,
\q1 t’ie tsy nanoka-palie.
\q1
\v 33 Nareke naho tsy nimean-tò;
\q1 Ia ty haha-volily o tarira’eo,
\q1 amy te nasitak’an-tane atoy ty havelo’e;\f + \fr 8:33 \ft Ies 53:7,8\f*
\p
\v 34 Aa hoe ty ontane’ i doga-lahiy amy Filipo: Ehe, ia ty isaontsia’ i mpitokiy, ty vata’e ke ty ila’e?
\v 35 Le nanoka-palie t’i Filipo nifototse amy pinatetse amy Sokitse Masiñeiy, nitalily \nd Iesoà\nd*.
\v 36 Ie nañavelo mb’eo, le nizo rano vaho hoe i doga-lahiy, Intia ty rano, ino ty manebañe ahy tsy halipotse?
\v 37 \f + \fr 8:36 \ft Le hoe t’i Filipo: Mete izay, naho atokisa’o an-kaampon’ arofo. Nanoiñe ty hoe re: Atokisako te anan’ Añahare, t’\+nd Iesoà\+nd* Norizañe.\f*
\v 38 Aa le linili’e te hitsangañe i saretey naho sindre nijoñe an-drano ao iereon-droroe, i doga-lahiy naho i Filipo, vaho nalipo’e.
\v 39 Ie nitroatse amy ranoy le nampihelañe’ i Arofo Masiñey añe t’i Filipo vaho tsy nioni’ i doga-lahiy ka, fe tinonjohi’e an-drebeke i lia’ey.
\v 40 Nizoeñe Azota añe t’i Filipo; le niranga mb’eo re nitolom-pitaroñe i talili-soay amy ze hene rova ampara’ t’ie nandoak’ e Kaisaria añe.
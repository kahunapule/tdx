\c 4
\s1 I Petera naho i Jaona Añatrefa’ty Fivory
\p
\v 1 Ie mbe nisaontsy am’ondatio, le nivotrak’ am’iereo o mpisoroñeo naho ty beim-pigari’ i anjomban’ Añaharey naho o Tsado­keo\f + \fr 4:1 \ft Tsadoke: mpisoroñe tamy Selomò, (1Mpj 1:38)\f*,
\v 2 nitsimboetse te nañoke ondatio naho t’ie nita­roñe ty fivañonan-ko veloñe amy \nd Iesoà\nd*.
\v 3 Nipao-pitañe ama’e iereo le najoñe am-pandrohizañ’ ao ampara’ ty loak’ andro amy te nihaleñe.
\v 4 Fe maro amo nahajanjiñe i tsaraio ty niantoke; va’e lime arivo ty ia’indaty rezay.
\s1 Nitaroñe añatrefa’ i Sinedrionay
\p
\v 5 Ie amy loak’ àndroy, nivory e Ierosaleme ao o mpifeleke naho roandriañe naho mpanoki-dili’ iareoo
\v 6 naho i Anasy talèm-pisoroñe naho i Kaiafa naho i Jaona naho i Aleksandro vaho ze hene longo’ i talèm-pisoroñey.
\v 7 Aa ie fa nadoke añivo eo, le hoe ty nañontaneañe: ami’ty lili’ ia ndra ami’ty tahina’ ia ty nanoe’ areo o raha zao?
\p
\v 8 Lifotse i Arofo Masiñey t’i Petera nanao ty hoe: O ry mpifehe naho roandria’ ondatio:
\v 9 Naho ty hasoa nanoe’ay amy lahilahy nideme’e nijanganeñey ty añotsohotsoa’ areo anay androany,
\v 10 le ham­­pa­hafohine’ay ama’areo naho amo nte Israele iabio te i tahina’ \nd Iesoà\nd* nte Nazareta Norizañey, i naradorado’ areo fe natroan’ Añahare amy havilasiiy, ty ijohaña’ t’indaty jangañe toy añatrefa’areo etoa,
\v 11 Ie i
\q1 vato nadò’ areo mpandrafitsey,
\q1 naho fa vato-lahi’e henaneo.\f + \fr 4:11 \ft Sab 118:22\f*
\p
\v 12 Le tsy aman’ iaia ila’e ty fandrombahañe, amy te tsy nitolorañe tahinañe ila’e ambane’ i likerañey ondatio, ze maharombak’ antika.
\s1 Rinara’ i Sinedrionay t’i Petera
\p
\v 13 Ie nahaisake ty fahasibeha’ i Petera naho i Jaona, naho nahaoniñe te ondaty tsy nianatse naho tsy nioke, le nilatsa vaho nahatiahy t’ie mpiam’ \nd Iesoà\nd*.
\v 14 Aa kanao niisake te nindre nijohañe am’iereo i lahilahy nijanganeñey, le tsy nahatìñe aze iereo,
\v 15 f’ie nanitak’iareo mb’alafem-pivory ao vaho nisafiry
\v 16 ty hoe: Hataon-tika akore i lahilahy rey? Ie midodea amo hene mpimoneñe e Ierosalemeo t’ie ro nanoañe raha tsitantane, tsy lefe-tika liereñe.
\v 17 Aa, tsy mone ho losotse ty fiboelea’e am’ondatio, antao hañatahata iareo tsy hivolañe i añarañey ama’ ondaty ndra iaia.
\p
\v 18 Le nikanjiañe vaho nililieñe t’ie tsy hivolañe naho tsy hañoke ami’ty tahina’ \nd Iesoà\nd* ka.
\v 19 Fe hoe ty natoi’ i Petera naho i Jaona: Tsakoreo hera ho to am-pivazohoan’ Añahare, t’ie hañaoñe anahareo ambone’ i Andrianañahare\f + \fr 4:19 \ft Ies 29:13, 2 Mp 1719, Mat 15;9 \f*?
\v 20 Amy te tsi-mahay tsy taroñe’ay o raha niisa’ay naho jinanji’aio.
\p
\v 21 Aa ie nendahañe indraike, le na­votsotse, fa tsy eo ty handafàñe iareo ty am’ondatio, ie hene nandrenge an’ Andrianañahare ty amy nitafatendrekey.
\v 22 Nilosotse ty efa-polo taoñe i lahilahy nampiboahañe i vilom-pijangañañeiy.
\s1 Ty Filolofa’ o Mpiatoo
\r (Sabo 2.1-2)
\p
\v 23 Ie nihaha le nimb’amo mpiama’ iareoo mb’eo nitalily i nisaontsia’ o mpisorom-beioy naho o roandriañeo.
\v 24 Ie nahajanjiñe, le nipoña-peo aman’ Añahare nanao kapindre ty hoe: Ry \nd Iehovà\nd*, Ihe ro Andrianamboatse i likerañey naho ty tane toy naho i riakey vaho ze he’e am’iereo ao\f + \fr 4:24 \ft Sab 146:6, Oni Avo 20:11\f*,
\v 25 le nanoe’o am-palie’ i Davide mpitoro’oy, ty hoe:
\q1 Ino ty mampidabadoa o kilakila ‘ndatio
\q1 naho ty ikaboha’ondatio raha kafoake?
\q1
\v 26 Miongake o mpanjaka’ ty tane toio,
\q1 vaho mifanontoñe o mpifelekeo ­hiatreke \nd Iehovà\nd* naho i Noriza’ey.’\f + \fr 4:26 \ft Sab 2:1,2\f*
\p
\v 27 Toe ami’ty rova toy ty nifanontona’ i Heroda naho i Pontio Pilato naho o kilakila ondatio mindre amo nte Israeleo, hañatreatre i Mpitoro’o masiñey, \nd Iesoà\nd* Noriza’oy.
\v 28 Nanoe’ iereo iaby ze sinafirim-pità’o naho nisatrien’ arofo’o taolo hanoeñe.
\v 29 Aa ie henane zao, ry \nd Iehovà\nd*, vazohò o hatahata’ iareoo, le toloro fahasibehañe o mpitoro’oo hahafitaroña’ iareo o tsara’oo,
\v 30 ie añitia’o fitàñe hampijangañe; vaho anoeñe an-tahina’ \nd Iesoà\nd* mpitoro’o masiñey ty viloñe naho raha tsi-tantane.
\v 31 Ie niloloke iereo, le niezeñezeñe i toetse nivoria’ iereoy; le fonga nilifotse i Arofo Masiñey vaho nahasibeke nisaontsy ty tsaran’ Añahare.
\s1 Nifampandiva o Mpivory Masiñeo
\p
\v 32 Songa nitraok’ arofo naho havelo i valobohòm-piantokey, le tsy eo ty nanao te aze o vara’eo fa kila nitraofañe.
\v 33 Tan-kafatraram-bey ty nitalilia’ o Firàheñeo i fiva­ñonam-belo’ \nd Iesoà\nd* \nd Talèy\nd*, vaho am’ iereo iaby ty hasoa mitoabotse.
\v 34 Tsy amam-pisotry iereo, fa ze aman-tane ndra anjomba ro nandeta naho ninday ty vili’ i naletakey,
\v 35 le nibanabana’e am-pandia’ o Firàheñeo vaho hene nitsahareñe am’ondatio songa ty amy paiañey.
\p
\v 36 Teo t’i Josefe, nte-Levy\f + \fr 4:36 \ft Nte-Levy: Fifokoa mpito­rom-pisoroñe (Its 21:5)\f* boake Kiprosy, i natao’ o Firàheñeo Bar­nabasiy, (ze midika: Anam-pañohòañe).
\v 37 Nanan-tane re, le naleta’e naho nendese’e i volay vaho nazo­tso’e am-pandia’ o Firàheñeo.
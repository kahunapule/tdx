\c 28
\s1 Añ’olo’ i Malta
\p
\v 1 Ie nihaha amy varatay, le naharendreke te atao Melita i tokonosey.
\v 2 Nisoa ty fitretreza’ o tompo-taneo: ie namiañe afo naho nanao an-traño anay, amy te niavy ty orañe vaho nangoratsake.
\v 3 Nanontoñe fehen-katae t’i Paoly naho napo’e añ’afo ao, fe nakare’ i hafanañey ty mereñe nipitek’ am-pità’e eo.
\v 4 Ie niisa’ o tompo-taneo i mereñe niradorado am-pità’ey, le hoe ty vesoveso’ iareo: Tsy mete tsy mpamono, ondatio, le ndra t’ie nivotso­tse amy riakey tsy nenga’ ty toly ho veloñe.
\v 5 Fe nahifi’e añ’afo ao i mereñey, le tsy niore.
\v 6 Nitokoe’ iereo ke hiboenatse hera hikorovoke hikenkañe aniany, f’ie nandiñe ela naho tsy nahaoniñan-joy, le nibalintoa ty fivetsevetse’ iareo vaho ndrañahare ka ty nanoeñ’ aze.
\p
\v 7 Marine eo ty tane’ i mpiaolo i tokonoseiy, Poplio ty tahina’e. Nandrambe anay antalatala-saba re naho nanoe’e añ’ anjomba’e telo andro.
\v 8 Ie amy zao, natindry ty hamae-sandriñe naho niazo’ ty tsora-dio ty rae’ i Poplio. Nimoak’ ama’e ao t’i Paoly, le nihalaly naho nampitongoa’e fitàñe, nampi­jangañ’ aze.
\v 9 Heneke zay, le songa nipoteake eo ze narare ila’e amy tokonosey vaho nijanganeñe.
\v 10 Nanoly fiasiañe ama’ay iereo, le ie ho nionjoñe, natoro’ iereo ze he’e pinai’ay.
\s1 Poke e Roma
\p
\v 11 Ie nahamodo telo volañe, le nionjoñe ami’ty lakañe niasotry amy tokonosey. Nte-Aleksandria i lakañey le i \f + \fr 28:11  \ft Gk: Dioskory: i Kastorae, i Poloksa: Alizaoza\f*Mpihambañe rey ro viloñe andoha’e eo.
\v 12 Ie nitoly e Sirakosa, le nitofa telo andro.
\v 13 Boak’ ao, nañariary naho nivotrake e Regioma, aa ie nahamodo andro raike, le namaoke ty tiok’ atimo, vaho nipotìtse e Potioly añe amy loak’ àndroy;
\v 14 Nanjo roahalahy eo zahay, naho nampihovae’ iereo hañialo ao fito andro; zay vaho nionjoñe mb’e Roma mb’eo.
\v 15 Aa ie nahajanjiñe ty ama’ay o roahalahy añeo, le nihitrike naho nifanalaka ama’ay an-Tsenan’ Apio, amy Hotely Teloy; aa ie tendreke i roahalahy rey t’i Paoly le nañandriañe an’ Andrianañahare vaho nirearea an-troke.
\v 16 Ie nandoake e Roma ao, le nengañe hiambesatse ie raike t’i Paoly mindre amy lahin-defoñe mpiambeñe azey.
\s1 Mitsey e Roma ao t’i Paoly
\p
\v 17 Ie nimodo ty telo andro le kinai’ i Paoly o mpiaolo’ o Jiosio, aa naho nifanontoñe, le nanoa’e ty hoe: Ry roahalahy, ndra te tsy nandilatse am’ondatio ndra amo satan-droaen-tikañeo raho, le nasese an-drohy boak’ Ierosaleme ao mb’am-pità’ o nte-Romao.
\v 18 Nalohi’ iareo, le ho hinaha amy te tsy aman-taly hamonoañe ahy.
\v 19 Fe nanjehatse o Tehoda, le nazitse raho hipay to amy Kaisara—tsy t’ie hanese sisý amy tanekoy.
\v 20 Zay ty nikanjiako anahareo hifankaoniñe naho hifanaontsy. Fa ty fitamàko Israele ty nandrohizañe ahy amo silisilio.
\p
\v 21 Hoe iareo tama’e: Mbe tsy nandrambe taratasy boake Iehodà ty ama’o zahay, vaho tsy amo roa­halahy boak’ añeo ty nitalily ndra nisaontsy raha tsy mete ty ama’o,
\v 22 f’ie te hijanjiñe azo, o fivetsevetse’oo, fa i firimboñañe zay, fohi’ay te mavoeñe tok’aia tok’aia.
\p
\v 23 Ie nifamantañe andro, le maro ty niheo mb’añ’akiba’e mb’eo, le nampalangese’e am’iereo an-taroñe i Fifehean’ Añaharey, le nima­nea’e osike ty amy \nd Iesoà\nd* boak’ amy Hà’ i Mosè naho hirik’ amo Mpitokio handro pak’ amy hàleñey.
\v 24 Niantoke i enta’ey ty ila’e; tsy nipaoke ka ty ila’e.
\p
\v 25 Ie nifanao lie-drokoñe, naho ho niavotse, le nagado’ i Paoly ami’ty saontsy zao: To ty nisaontsie’ i Arofo Masiñey añam’ Isaia mpitoky aman-droae’ areo, ty hoe:
\q1
\v 26 Akia am’ondaty retiañe
\q1 naho taroño ty hoe:
\q1 Hijanjiñe nainai’e nahareo
\q1 fe tsy hahafohiñe,
\q1 vaho hitolom-pañisake
\q1 f’ie tsy hahaoniñe.
\q1
\v 27 Fa gàñe ty arofo’ ondaty retiañe;
\q1 le mivalagìñe o ravembia’eo,
\q1 mbore nakipe’e o fihaino’eo.
\q1 Tsy mone hahaoniñe am-pihaino,
\q1 naho hahajanjiñe an-dravembia,
\q1 naho hahafohiñe añ’arofo,
\q1 naho hibalintoa,
\q1 vaho ho jangañeko iereo.\f + \fr 28:27  \ft Ies 6:9,10\f*
\p
\v 28 Mahafohina arè, te nafantoke ho amo kilakila’ ndatio o fandrombahan’ Añahareo, ie ro hijanjiñe!
\v 29  \f + \fr 28:29  \ft Ie nanoe’e i hoe zay, le nienga aze o Jiosio, nifanjomotse avao.\f*
\p
\v 30 Nimoneñe roe taoñe garagadìñe añ’anjomba nafondro’e ao re vaho nampihovà’e iaby ze niheo mb’ama’e,
\v 31 nitaroñe i Fifehean’ Añaharey naho nañoke i \nd Talè\nd* \nd Iesoà\nd* Norizañey am-pidadàñe vaho tsy nisebañeñe.
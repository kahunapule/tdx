\c 2
\s1 Tsitsike i Arofo Masiñey
\p
\v 1 Ie tondroke i andro Halimampoloy, songa nitraok’ an-toetse raik’ ao,
\v 2 le nivovoa’ ty feo boak’ an-dike­rañe ao manahake ty fikofaon-tio-bey nañatseke ty anjomba niambesara’ iereo.
\v 3 Le nisodehañe añ’atrefa’ iereo ty raha hoe lel-afo nitsiriaria, vaho sindre nivotraha’e.
\v 4 Songa nilifore’ i Arofo Masiñey vaho namototse nisaontsy an-tsaontsy an-kafaankafa, amy nampisaontsie’ i Arofoy.
\p
\v 5 Ie henane zay, nañialo e Ierosaleme ao ty Jiosy, ondaty vañoñe boak’amy ze pato-razañe ambanen-dikerañeo.
\v 6 Ie nahajanjiñe i feo zay le nifanontoñe ho valobohoke, nidaba amy te songa nahajanjiñe ty saontsi’e.
\v 7 Sindre nilatsa naho nivereñe vaho nifanao ty hoe: Inao! tsy nte-Galilia v’ondaty iaby milañoñeo?
\v 8 Aa vaho akore tika ro songa mahajanjiñe ty saontsy nibeizeñe aze?
\v 9 Nte Partia naho nte Media naho nte Elama, naho o mpimoneñe e Mesopotamia naho e Iehodà naho e Kapadokia naho e Ponto vaho Asiao;
\v 10 o Frigia naho Pamfilia, Egipte naho am-paripari’ i Libià mañohoke i Kirenà naho ambahiny hirike Romao: Jiosy naho o niova ho Jiosio
\v 11 le nte Kreta vaho Arabo, sindre mijanjiñe ami’ty saontsi’e te nitali­liañe o fitoloñan’ Añahare ra’elahio.
\v 12 Ie fonga nilatsà naho vata’e niembetse le nifanao ty hoe: Inom-bao ty taly izao?
\v 13 Hoe ka ty nikobiha’ ty ila’e: Etsa-divai-vao ondatio.
\s1 Ty Tsei’ i Petera
\p
\v 14 Niharo nijohañe amy folo raik’ amby rey t’i Petera, ie nipoña-peo nanao ty hoe: Ry nte-Iehodao! ry mpimoneñ’ e Ierosaleme iabio, mahafohìna vaho tomiro o entakoo:
\v 15 Tsy jike ondaty retoañe amy fitsa­korea’ areo azey, ie vaho amy ora fahatelo’ i àndroiy.
\v 16 Fa hoe ty nampisaontsieñe i Joela mpitoky:
\q1
\v 17 Ho tondrok’ amo andro hengaha’eo, hoe t’i Andrianañahare,
\q1 te ho kofòhako boak’ an-troko ao
\q1 ze atao nofotse,
\q1 le hitoky o anadahi’ areoo
\q1 naho o anak’ampela’ areoo,
\q1 naho hioniñe aroñaroñe o ajalahi’ areoo,
\q1 vaho hañinofy nofy o adroanavi’ areoo.
\q1
\v 18 Hadoako amo mpitoroko lahilahy
\q1 naho ampelao ty Troko amy andro rezay, le hitoky iereo.
\q1
\v 19 Ho toroako halatsàñe an­dindìñe eñe
\q1 naho viloñe an-tane ambane atoy:
\q1 Lio naho afo vaho evon-katoeñe.
\q1
\v 20 Hafotetse ho fimoromoroñañe
\q1 i àndroy naho ho lio i volañey
\q1 aolo’ ty itondroha’ i andro ra’elahy
\q1 bei-volonahe’ i \nd Talè\nd*y.
\q1
\v 21 Ie amy zay hene ho rombaheñe
\q1 ze mikanjy ty tahina’ \nd Iehovà\nd*.\f + \fr 2:21 \ft Ioè 3:1-5, Rom 10:13\f*
\p
\v 22 Ry nte Israeleo, janjiño o tsara zao: \nd Iesoà\nd* nte Nazareta, indaty niventèn’ Añahare ama’ areo amo raha tsi-tantane naho halatsàñe vaho viloñe nanoen’ Añahare añama’e añivo’ areooy, ze toe fohi’ areo;
\v 23 ie nasese amy fisafirin’ Añahare mahatafete­tsey naho amy faharofoanan’ Añahare miaoloy le rinambe’ areo naho pinèke an-tañan-tsi-aman-Kake vaho vinono;
\v 24 f’ie natroan’ Añahare naho fa navotso’e amo halovilovia’ i Havilasiio, amy t’ie tsy nilefe’e tambozoreñe.
\v 25 Le hoe t’i Davide ty ama’e:
\q1 Nitreako te añatrefako nainai’e t’\nd Iehovà\nd*,
\q1 an-tañan-kavanako eo
\q1 le tsy hasiotse raho.
\q1
\v 26 Aa le nirebeke ty troko naho nifale ty lelako;
\q1 vaho hitofa am-pitamàñe o nofokoo,
\q1
\v 27 amy te tsy hado’o
\q1 an-tsikeokeok’ ao ty fiaiko,
\q1 vaho tsy hapo’o ho momoke i Masi’oy.
\q1
\v 28 Fa nampandrendrehe’o ahy o lalan-kaveloñeo;
\q1 ho lifore’o haehake raho
\q1 am-piatrefa’o eo.\f + \fr 2:28 \ft Sab 16:8-11 \f*
\p
\v 29 Ry longo, hitaroñe i Davide raentika raho, t’ie nivilasy vaho nalenteke, naho amantika atoy pake henàne i kibori’ey.
\v 30 F’ie nimpitòky, nahafohiñe te nifanta an-titike añama’e t’i Andrianañahare, hampitroatse boak’ amo tarira’eo ty hiambesatse amy fiambesa’ey.\f + \fr 2:30 \ft Sab 132:11, Sa II 7:12-13\f*
\v 31 Aa kanao nioni’e taolo, le nitoky i fivañonan-ko velo’ i Norizañeiy, te tsy hadòke an-tsikeokeok’ ao ty arofo’e vaho tsy hihomake i fañova’ey.
\p
\v 32 Toe natroan’ Añahare \nd Iesoà\nd* zay, valolombeloñe zahay iaby.
\v 33 Aa ie nampionjonem-pitàn-kavanan’ Añahare, naho nandrambe aman-dRae i nampitamañey, i Arofo Masiñey, vaho naili’e o isa’ areo naho janji’ areoo.
\v 34 Toe tsy i Davide ty nonjoneñe mb’ andi­ndìñe añe, fa hoe ty natao’e:
\q1 Hoe t’\nd Iehovà\nd* amy \nd Talè\nd*koy:
\q1 Miambesara an-tañan-kavanako etoa.
\q1
\v 35 Ampara’ te anoeko fitongoam- pandia’o o rafelahi’oo.\f + \fr 2:35 \ft Sab 110:1\f*
\p
\v 36 Aa le mahafohìna an-katò ry anjom­ba’ Israele iabio te nanoen’ Añahare \nd Talè\nd* naho Noriza’e \nd t’Iesoà\nd* pinè’ areo.
\p
\v 37 Ie nahajanjiñe, le nitsipoheñe añ’arofo vaho nanao ty hoe amy Petera naho amo Firàheñe ila’eo: O ry longo, Ino ty hanoe’ay?
\v 38 Le hoe t’i Petera am’iereo: Misolohoa, le songa milipora amy tahina’ \nd Iesoà\nd* Norizañey hañahàn-kakeo\f + \fr 2:38 \ft Top 2:40, 3:19,26; Sab 32:1, Iir 31:34\f* vaho andrambesam-palalàñe, i Arofo Masiñey.
\v 39 Ho anahareo i nampitamàñey naho ho a o ana’ areoo vaho ho a o an-tsietoitane añe iabio, ndra iaia kanjie’ \nd Iehovà\nd* Andrianañaharen-tika ho ama’e.
\p
\v 40 Aa le tinovo’e tsara maro, ­nimane ta­roñe naho osike, ami’ty hoe: Mirombaha ami’ty tariratse mengoke toy\f + \fr 2:40 \ft Iir 51:6, Fil 2:15, Ben 18:4\f*.
\p
\v 41 Aa le nalipotse an-kafaleañe o Nandrambe i tsara’eio, vaho nitovoñe ondaty telo arivo amy andro zay.
\v 42 Ie nifahatse ami’ty fañoha’ o Firàheñeo naho am-pilongoañe naho am-pitraofam-pikama\f + \fr 2:42 \ft Famolaha-mofo: fitraofam-pikama;\f* vaho am-pitalahoañe.
\p
\v 43 Fonga nivotraham-pañeveñañe, naho maro ty halatsàñe naho viloñe nanoe’ o Firàheñeo.
\v 44 Le niharo ao iaby o mpiatoo vaho nifampi­traoke amy ze he’e,
\v 45 nandetake fanañañe naho vara vaho nifanjara tsahatse ty hampahaeneñe ze nipaia’ ondaty iabio.
\v 46 Ie nitoloñe an-troke raik’ añ’ anjomban’ Añahare ao boak’ andro naho nitsatsà-traño namola-mofo vaho nitrao-pikama an-kaehake naho an-tso-po,
\v 47 nandrenge an’ Andrianañahare naho nisohe’ ze hene ondaty; vaho nitovoña’ i \nd Talè\nd* boak’ andro o nirombaheñeo.
\c 7
\s1 Mitaroñe amy Sinedrionay t’i Stefana
\p
\v 1 Hoe i talèm-pisoroñey: To v’zao?
\p
\v 2 Hoe t’i Stefana: Ry longo, naho ry aba, Inao! Ie mbe te Mesopotamia añe taolo’ te nimoneñe e Haraña t’i Abraàme raen-tikañe le niheo ama’e t’i Andrianañahare Rengèñey,
\v 3 le nanoa’e ty hoe:
\q1 Misitaha an-tane’o naho an-drolongo’o,
\q1 mimoaha an-tane hatoroko azo.\f + \fr 7:3 \ft Fot 12:1\f*
\p
\v 4 Aa le niakats’ i tane Kaldea añe re nivotrake e Harane. Ie añe, naho fa vilasy ty rae’e, le nam­piavote’e homb’an-tane fimo­neña’ areo atoy henaneo.
\v 5 Fe tsy nimea’e lova ama’e, ndra ty tane handiam-pandia’e\f + \fr 7:5 \ft Its 2:5\f*, ie mbetsiterake, le nampitama’e te hatolots’aze naho amo tarira’e hanonjohy azeo ho fanañañe zay\f + \fr 7:5 \ft Fot 12:7, 17;8; Oni Fot 13:15, 15:4,7,18-21, 24:7, 48:4\f*.
\v 6 Hoe ty nitsaran’ Añahare, t’ie:
\q1 Ho renetane an-tanen’ ambahiny
\q1 o tarira’eo, naho hondevozeñe,
\q1 vaho ho volevolèñe efa-jato taoñe.
\q1
\v 7 Fe ho zakaeko ze tane mañondevo iareo,\f + \fr 7:7 \ft Fot 15:13\f*
\q1 hoe t’i Andrianañahare,
\q1 ie añe, le hiavotse iereo,
\q1 hitoroñe ahy ami’ty toetse toy.\f + \fr 7:7 \ft Fot 15:14, Avo 3:12\f*
\p
\v 8 Le natolo’e aze ty fañinam-pisavarañe naho nisamake Isaka re le nisavare’e ami’ty andro fahavalo, naho nisamake Iakobe t’Isaka vaho i androanavy folo ro’amby rey t’Iakobe.
\v 9 Ie nikirañe Iosefe i androanavy rey, le naleta’ iereo ho ondevo Egipte añe. Fe tama’e t’i Andrianañahare\f + \fr 7:9 \ft Fot 37:11,26, 39:2, 39:21\f*
\v 10 nandrombak’ aze amy ze fonga haoreañe naho tinolo’e hihitse naho fañisohañe\f + \fr 7:10 \ft Fot 39:21\f* añatrefa’ i Farao mpanjaka’ i Egipte le nanoe’e mpamandroñe hifehe i Egipte vaho o añ’ anjomba’e iabio.\f + \fr 7:10 \ft Fot 41:37-46\f*
\v 11 Nandramban-tane Egipte naho Kanana amy zao ty san-kasalikoañe\f + \fr 7:11 \ft Fot 41:54, 42:5\f* vaho ty hasotriam-bey le tsy nahaoniñe mahakama o roaentikañeo.
\v 12 Ie jinanji’ Iakobe te aman-tsako ty Egipte, le nampihitrife’e mb’eo o roaentikañeo amy valoha’ey.
\v 13 Ie amy faha roey le nampahafohim-batañ’ amo rahalahi’eo t’Iosefe vaho nampan­dren­dreheñe i Farao o longo’ Iosefeo.
\v 14 Aa le nampisangitrife’ Iosefe t’Iakobe rae’e naho o longo’eo, i fitom-polo-lime amby rey.
\v 15 Le nañavelo mb’e Egipte mb’eo t’Iakobe vaho nihomake, ie naho o roaentikañeo\f + \fr 7:15 \ft Fot 46:5, 49:33, Avo 1:6\f*,
\v 16 le nasese mb’e Sekema añe, ie nirohoteñe amy lonake vinili’ i Abraàme drala amo ana’ i Hamora nte Sekemaio.
\v 17 Aa naho fa an-titotse ty andro nampitaman’ Añahare i nifantà’e amy Abraàmey, le nitombo naho nangetseketseke Egipte añe ondatio.
\v 18 Loneak’amy zao ty mpanjaka hifehe i Egipte tsy nahafohiñe Iosefe.\f + \fr 7:18 \ft Avo 1:8\f*
\v 19 Ie ty nañaramamo ondatin-tikañeo am-pamañahiañe naho famorekekeañe, naho nampiboake o ajajamena’ iareoo tsy hahatam-beloñe.
\v 20 Toly henane zay t’i Mosè, le nisoa vintañe am-pivazohoan’ Añahare, vaho nitaiàñe telo volañe an-trañon-drae’e ao.
\v 21 Aa ie niotañe, rinambe’ ty anak’ ampela’ i Farao naho nibeize’e ho ana’e,
\v 22 le naòke amy ze hene hilala’ o nte Egipteo t’i Mosè vaho ni-fanalolahy an-tsara naho fitoloñañe.
\p
\v 23 Ie fa ho efa-polo taoñe t’i Mosè, le niheo añ’arofo’e ty hitilike o longo’e ana’ Israeleo.
\v 24 Ie nioni’e te nisamporeraheñe tsy aman-tali’e ty raike, le nañolots’ aze, namale fate i niforekekeñey vaho nañoho-doza amy nte-Egiptey.
\v 25 Natao’e ho rendre’o longo’eo ty fandrombahan’ Añahare am-pità’e, f’ie tsy nahafohiñe.
\v 26 Ie niloa­kandro, niheo am’iereo mb’eo re nanjo ty nifandra­pak’ aly, le nimanea’e fifampilongoañe ami’ty hoe: O lahireo, mpiroa­halahy nahareoo; Akore te mifam­pijoy?
\v 27 Fe nanafasiotse aze i namofoke i rañe’eiy, nanao ty hoe:
\q1 Ia ty nañory azo ho mpifehe
\q1 naho mpizaka anay?
\q1
\v 28 Hamono ahy v’iheo,
\q1 hambañe amy nanoa’o
\q1 i nte Egipte omaley?\f + \fr 7:28 \ft Avo 2:13,14\f*
\p
\v 29 Ty amy entañe zay, nitriban-day t’i Mosè naho nirene­tane e Midiana\f + \fr 7:29 \ft Avo 2:15\f* añe vaho nisamak’ anadahy roe.
\p
\v 30 Ie nimodo ty efa-polo taoñe, le nisodehañe ama’e an-dratraratram-bohi-Sinaiy añe ty anjeli’ \nd Iehovà\nd* ami’ty lel’afo an-drongoñe\f + \fr 7:30 \ft Avo 3:2\f*.
\v 31 Ie nioni’ i Mosè zay le hinarahara’e i nizoeñey; le nañarivoa’e hahaisake vaho nivovo ama’e ty fiarañanaña’ \nd Iehovà\nd* nanao ty hoe:
\q1
\v 32 Zaho o Andrianañaharen-droae’ areoo,
\q1 t’i Andrianañahare’ i Abraàme,
\q1 naho Isaka vaho Iakobe.\f + \fr 7:32 \ft Avo 3:6\f*
\p Aa le ninevenevetse t’i Mosè tsy nahavany niisake.
\v 33 Le hoe t’ \nd Iehovà\nd* tama’e:
\q1 Afaho o hana am-pandia’oo
\q1 fa masiñe o toetse ijohaña’oo.
\q1
\v 34 Toe niisako ty falovilovia’ ondatiko
\q1 e Egipt’aoo,
\q1 naho tsinanoko ty toreo’ iareo
\q1 vaho nizotso hañaha iareo.
\q1 Antao arè, fa hahitriko
\q1 mb’e Egipte mb’eo rehe.\f + \fr 7:34 \ft Avo 3:6-10\f*
\p
\v 35 Fe kiniho’iareo ami’ty hoe t’i Mosè:
\q1 Ia ty nañory azo
\q1 ho mpifehe naho mpizaka anay?\f + \fr 7:35 \ft Avo 2:14\f*
\p Ie ty nafanton’ Añahare ampità’ i anjely niboak’ ama’e amy rongoñeiy ho mpifehe naho mpandrombake iareo.
\v 36 Indatiy ty nampiavotse iareo naho nanao halatsàñe naho viloñe tsi-tantane Egipte ao naho amy Riake Menay vaho am-patrambey ao efa-polo taoñe.
\v 37 Ie i Mosè nitaroñe amo nte-Israeleo ty hoe:
\q1 Hampitroaren’ Añahare ho anahareo
\q1 ty mpitoky hambañe amako
\q1 boak’amo longo’ areoo.\f + \fr 7:37 \ft Its 18:15\f*
\p
\v 38 Ie ty nitraok’ amy anjeliy amy fivori-bey am-patram-bey añey, niharo amy anjely nisaontsy ama’e am-bohi-Sinaiy vaho taman-droaentikañe; ie ty nandrambe o fetse veloñe nitaroña’e aman-tikañeo.
\v 39 Fe, nizeharen-droaentika naho nasiotsio’ iareo, vaho nitolike mb’Egipte ty arofo’ iareo
\v 40 le nanao ty hoe amy Arone:
\q1 Andranjio ndrañahare hiaolo anay,
\q1 f’i Mosè nañavotse anay añ’Egipte zay,
\q1 amoea’ay ty nizò aze!\f + \fr 7:40 \ft Avo 32:1,23\f*
\p
\v 41 Nitsene bania iereo henane zay naho nibanabana soroñe amy sarey, vaho nirebek’ amy sata-pità’ iareoy.
\p
\v 42 Aa le niambohoan’ Añahare naho nitolora’e ty hitoroñe i fifamorohotan-dindìñey\f + \fr 7:42 \ft Its 4:19, 17:3, Mp II 23:5\f*, ie pinatetse amy bokem-pitokiy:
\q1 O ry anjomba’ Israeleo,
\q1 nañenga biby linenta
\q1 vaho soroñe amako efa-polo taoñe
\q1 am-patram-bey añe v’inahareo?
\q1
\v 43 Te mone nitarazoe’ areo
\q1 ty kivoho’ i Moloka,
\q1 naho ty vasia’ i Refane ndrañahare’areoy,
\q1 o samposampon-draha namboare’ areo
\q1 ho fitalahoañeo.
\q1 Aa le haseseko
\q1 mb’an-kalo’ i Bavele añe nahareo\f + \fr 7:43 \ft Amo 5:25-27\f*.
\p
\v 44 Taman-droaen-tikañe an-dratraratra añe i kivohom-pitaroñañey, namboareñe do’e amy nisaontsie’e amy Mosèy te hamboare’e ham­ban-tsata amy niisa’ey.
\v 45 Le nampi­zilihe’ o roae’ay nandrambe azeo zay mindre amy Josoa, ie tinava’ iareo amo kilakila’ ndaty nasiotsion’ Añahare aolon-dahara’ iareoo i Taney; ie zay ampara’ i Davide;
\v 46 ie nanjò fañisohañe añatrefan’ Añahare, le nihalaly ty hahaoniña’e toetse himoneñan’ Añahare’ Iakobe.
\v 47 Fe i Selomò ty nandranjy anjomba ho aze.
\v 48 Toe tsy miambesatse ami’ty nanoem-pitàñe t’i Andindi­moneñe, amy tsara’ i mpitokiy:
\q1
\v 49 Fitobohako i likerañey,
\q1 fitongoàn-tomboko ty tane toy.
\q1 anjomba manakore arè ty
\q1 ho ranjie’ areo ho ahiko?
\q1 Hoe t’\nd Iehovà\nd*. Ke, aia ty toetse hitofàko?
\q1
\v 50 Tsy ty tañako hao ty nanao ze he’e zao?\f + \fr 7:50 \ft Ies 66:1-2\f*
\p
\v 51 Ry gan-katoke\f + \fr 7:51 \ft Avo 32:9, 33:3,5\f* tsy sinavatse añ’arofo ndra an-dravembia\f + \fr 7:51 \ft Sor 26:41, Iir 6:10\f*. Zehare’ areo nainai’e i Arofo Masiñey manahak’ an-droae’ areo avao.
\v 52 Ia amo mpitokio ty tsy nisamporerahen-droae’ areo? Nañohofa’ iareo loza o nitoky ty fitotsaha’ i Vañoñeio, i nafote’ areo naho vinono’ areo anianiy;
\v 53 iereo fa nandrambe i Hake nafè’ o anjelioy, f’ie tsy nambenañe\f + \fr 7:53 \ft Oni Mat 5:20\f*.
\s1 Finetsa-Bato t’i Stefana
\p
\v 54 Ie jinanji’iereo i hoe zay, le niromotse añ’arofo vaho nampikodrì-nife.
\v 55 Ie ka, lifotse i Arofo Masiñey, niandrandra nitalake i likerañey vaho naha­isake ty engen’ Añahare naho \nd Iesoà\nd* nijohañe am-pitàn-kavanan’ Añahare ey.
\v 56 Heheke, hoe re, Treako te misokake o likerañeo vaho mijohañe ampitàn-kavanan’ Añahare eo i Ana’ondatiy\f + \fr 7:56 \ft Sab 110; 1\f*.
\p
\v 57 F’ie nipoña-koràke, nanen­tsen-dravembia vaho fonga nitrao-pañoridañe aze,
\v 58 le naronjeronje’ iareo alafe’ i rovay, naho nametsa-bato ama’e vaho napo’ o valolombeloñeo an-tombo’ ty dogalahy atao Saole eo o sarimbo’ iareoo.
\v 59 Ie nitolom-pametsam-bato amy Stefana, le nikaihe’e ty hoe: Ry \nd Iesoà\nd* \nd Talè\nd*, rambeso ty troko.
\v 60 Ie tafatongaleke, le pinaza’e am-piarañanañañe ty hoe: O \nd Talè\nd*, ko tiñea’o am’iareo ty hakeo toy. Ie nanao zay le nirotse.
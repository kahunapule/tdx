\c 13
\s1 Norizañe t’i Saole naho i Barnabasy
\p
\v 1 Irezao o mpitoky naho mpañòke mpiamy Fivori’ i Antiokiaio: i Barna­basy naho i Simeona natao Nigera, le i Losio nte-Kirenìa naho i Menahema (i niara-nibey amy Heroda mpanjakay) vaho i Saole.
\v 2 Ie nitalaho amy \nd Talè\nd* naho nililitse, le hoe i Arofo Masiñey: Aviho ho ahy t’i Barnabasy naho i Saole ho ami’ty fitoroñañe ikanjiako iareo.
\v 3 Aa ie nililitse naho niloloke, le nampitongoàñe fitàñe vaho nampionjoneñe mb’eo.
\p
\v 4 Amy nañiraha’ i Arofo Masiñey, le nizotso mb’e Seleokia mb’eo iereo vaho nijon-dakañe mb’e Kiprosy.
\v 5 Ie toly e Salamisy le nitaroñe i tsaran’ Añaharey amo fitontona’ o Jiosio. Tam’ iereo ka t’i Jaona ho mpiatrake.
\p
\v 6 Ie niranga i toko-nosey naho nandoake Pafo añe, le nifanjò ami’ty mpañorik’ andro, mpitoki-vìlañe Jiosy atao Bar-Iesosy,
\v 7 nire­ketse amy Sergio Paolo ragova, ondaty mahilala; kinanji’ indatiy t’i Barnabasy naho i Saole fa nipay ty hijanjiñe o tsaran’ Añahareo.
\v 8 Fe natreatrè i Elima ambiasa (añara’e izay) ie nipay ty hampiamboho i ragovay tsy hiantoke.
\p
\v 9 Nilifotse i Arofo Masiñey t’i Saole, i natao Paoliy ka, le niharefe’e t’i Elima
\v 10 vaho nanoa’e ty hoe: Ty pea ze fonga famañahiañe naho fìtake, ana’ i Ratiy tìa! rafelahi’ ze atao havañonañe! Tsy mete apo’o hao ty fampikelohañ’ o lalam-banta’ i Talèo?
\v 11 Ingo te ama’o henaneo ty fità’ i \nd Talè\nd*, le ho goa, tsy hahaisake i àndroy heike. Aa le nivotrak’ ama’e ami’ty manao zao ty zono naho ieñe vaho nitoantoañe mb’eo re nipay ty hitarik’ aze am-pitàñe.
\v 12 Ie nioni’ i ragovay i nanoeñey, le niantoke, toe nahavereñ’ aze ty fañòhañe i \nd Talè\nd*.
\s1 Antiokia’ i Pisidia
\p
\v 13 Aa le nijon-dakañe boake Pafo t’i Paoly naho o rañe’eo nimb’e Perga’ i Pamfilia mb’eo, fe nisitak’ am’iereo t’i Jaona nimpoly mb’e Ierosaleme añe.
\v 14 Ie hirike Perga le nandoak’ Antiokia’ i Pisidia, naho niheo am-pitontonañ’ ao ami’ty andro Sabotse vaho niambesatse.
\v 15 Ie nitampetse ty famakiañe i Hake naho o Mpitokio, le nampanohine’ o mpifehe’ i fitontonañeio ami’ty hoe: O roahalahio, hera aman-tsara mahaosike ondatio, le milañonà.
\v 16 Niongake t’i Paoly nanondrotondro fitàñe le nanao ty hoe: Ry nte-Israeleo naho ze mpañeveñe aman’ Añahareo, mijanjiña!
\v 17 Jinobon’ Añahare’ ondati’ Israele retoañe o roaen-tikañeo, le nonjone’e ondatio t’ie nitaveañe ho renetane an-tane Egipte ao, vaho am-pionjonam-pità’e ty niaoloa’e iareo nienga i taney;
\v 18 Miha-efa-polo taoñe ty nañantoàña’e am-patrambey añe.
\v 19 Ie rineba’e ty fifeheañe fito e Kanana ao, le natolo’e iareo i tane’ iareoy ho lova va’e efajato taoñe tsy limampolo.
\v 20 Añe i nitaliliañey, le tinolo’e mpizaka ampara’ i Samoela mpitoky,
\v 21 ie nihalaly mpanjaka iereo, le tinolo’e i Saole ana’ i Kisy, afe’ i Benjamina, efapolo taoñe.
\v 22 Ie nasinta’e, le noriza’e t’i Davide ho mpanjaka’ iareo. Le hoe ty nitaroñe’e: Nitreako t’i Davide ana’ Iesesày, ondaty mañori­ke ty troko; hene hanoe’e o satrikoo.
\p
\v 23 Boak’amo tarira’ indatio, ty amy tsara’ey, ty nanesean’ Añahare am’ Israele ty Mpandrombake, \nd Iesoà\nd*.
\v 24 Taolo’ ty fiavi’e le nitseize’ i Jaona ty filiporam-pisolohoañe ho amy ze hene ondati’ Israele,
\v 25 aa ie fa ho niheneke ty fitoroña’ i Jaona le nainai’e nanoa’e ty hoe: Atao’ areo ho ia v’iraho? Tsy ie raho. Hehe t’ie tonjohize’ ty tsy mañeva ahy hampidraitse o hana’eo.
\p
\v 26 O rolongo, ana’ o tarira’ i Abraàmeo, naho ry mpañeveñe aman’ Añahare ama’ areo, ie nampihitrifañe o entam-pandrombahañe zao.
\v 27 Toe nihenefa’ o mpimoneñe e Ierosalemeo naho o mpifehe’eo, ie tsy nahafohiñ’ aze ndra ty talili’ o Mpitoky vakieñe boa-t\nd Sabata\nd*o, fe nihenefa’iareo ami’ty namàra’ iareo aze.
\v 28 Aa ndra te tsy nioniñe ty tali’ ty hañohofan-doza ama’e, mbe nihalalie’ iereo amy Pilato ty hamo­noañe aze.
\v 29 Ie hene nifonire’ iareo ze pinatetse ty ama’e, le nazotso amy hataey vaho nirohoteñe an-kibory ao,
\v 30 f’ie natroan’ Añahare amy havilasiy,
\v 31 vaho nahaoniñe aze andro maro o nindre lia ama’e hirike Galilia pake Ierosaleme añeo. Iereo ro valolombeloñe am’ondatio henaneo.
\p
\v 32 Taroñe’ay ama’ areo i Talili-soa nampitamañe an-droaentikañey
\v 33 t’ie nihenefen’ Añahare aman-tika ana’ iareo, amy nampitroara’e I\nd esoày\nd*. Ie i pinatetse amy Sabo faharoeiy, ty hoe:
\q1 Anako rehe; Anindroany ty nisamahako azo.\f + \fr 13:33  \ft Sab 2:7\f*
\p
\v 34 Ty hatò’ t’ie nampitroare’e amy havilasiy tsy hibalike mb’am-pihomahañe ao ka, ro tsi­nara ami’ty hoe:
\q1 Hatoloko azo o fitahiañe vantañe
\q1 naho to’ i Davideo.\f + \fr 13:34  \ft Ies 55:3\f*
\p
\v 35 Hoe ka ty taroñe’ ty ila’e:
\q1 Ho tana’o tsy hihomake i Masi’oy.\f + \fr 13:35  \ft Sab 16:10\f*
\p
\v 36 I Davide, ie fa nitoroñe o mpiharo-nono ama’eo amy natoron’ Añahare azey, le nirotse naho nirohoteñe aman-droae’e ao t’ie nihomake.
\v 37 Fe tsy nimomoke i natroan’ Añahare amy havilasiy.
\v 38 Aa le mahafohina ry longo, te indatiy ro itaroñañe ty fisolohoañe amo tahiñeo,
\v 39 le ie ro añahàñe o mpiatoo amy ze hene raha tsy nilefe’ i Hà’ i Mosèy hahàñe.
\p
\v 40 Mitaoa arè, kera hizò i nisaontsieñe amo Mpitokio ty hoe:
\q1
\v 41 Oniño ry mpanivetive, mañaraharà vaho mikoromaha,
\q1 fa hitolom-pitoloñañe
\q1 amo andro’areoo raho,
\q1 fitoloñañe tsy hiantofa’ondaty,
\q1 ndra te eo ty hampalange aze ama’areo.\f + \fr 13:41  \ft Kab 1:1-5\f*
\p
\v 42 Aa ie niakatse o Jiosio, le nihalalie’ ondatio te ho lañoneñe ami’ty \nd Sabotse\nd* here’e i tsara zay.
\v 43 Ie nigadoñe i fivoriy, maro amo Jiosio naho amo mpitalaho nivalike ho Jiosio ty nañorike i Paoly naho i Barnabasy ze nitaroñe am’iereo, nañosike iareo hifahatse amy hasoan’ Añaharey.
\p
\v 44 Ie amy \nd Sabata\nd* here’ey, didý tsy i rova iabiy ty nifanontoñe hijanjiñe o tsaran’ Añahareo.
\v 45 Aa naho niisa’ o Jiosio i màroy, le niliforem-parahy vaho nili­ere’ iereo o raha nisaontsie’ i Paolio.
\v 46 Nanoiñe ty hoe am-pahavaniañe t’i Paoly naho i Barnabasy: Tsy mete tsy nitaroña’ay hey i tsaran’ Añaharey, fe kanao nikihoe’ areo le nizaka-vatañe t’ie tsy mañeva i haveloñe nainai’ey, inao arè! mitolik’ amo kilakila ondatio zahay
\v 47 amy nandilia’ i \nd Talè\nd* anaiy, ty hoe:
\q1 Nanoeko hazavàñe amo kilakila
\q1 ‘ndatio rehe,
\q1 hinday fandrombahañe sikal’
\q1 añ’ olo-ty tane toy añe.\f + \fr 13:47  \ft Ies 49:6\f*
\p
\v 48 Ie jinanji’ o kilakila ondatio zay le niehake vaho niasy ty tsara’ \nd Iehovà\nd*; vaho hene niantoke ze tinendre ho amy haveloñe nainai’ey.
\p
\v 49 Le niboele nahatsitsike i taney ty tsara’ \nd Iehovà\nd*.
\v 50 Fe sinigì’ o Jiosio o rakemba bey mpitalahoo naho ondaty bei’ i rovaio, le trinobo’ iereo fampisoañañe t’i Paoly naho i Barnabasy vaho rinoa’ iereo amy taney.
\v 51 Aa le nabò’ iereo ama’e ty lembok’ am-pandia’ iareo naho nimb’e Ikonioma añe,
\v 52 vaho nilifotse ty ehake naho i Arofo Masiñey o mpiòkeo.
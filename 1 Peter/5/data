\c 5
\s1 O Andranavio naho o Ajalahio
\p
\v 1 Aa le osiheko o mpiaolo fivory ama’ areoo, amy maham-piaolo ahy naho valolombeloñ’ amy nijalea’ i Norizañey vaho mpitraok’ amy engeñe haboakey:
\v 2 ampiandrazo i lia-rain’ Añahare ama’ areoy; sario—tsy aman-jizy, fa an-dozoke sitran’ Añahare; tsy ipaian-bokañe, fa an-kahimbañañe;
\v 3 tsy sengean-kery o nampifeheañe anahareoo, fe ano ze hitsikombea’ i lia-raikey.
\v 4 Le ie miboake i Talèm-piarakey, le ho rambese’ areo i sabakan-engeñe tsy hikò-mavoy.
\v 5 O ry ajalahio, manahake zay, miandalia amo mpiaoloo, naho songa mifampiambanea, vaho aombeo ty hatrentram-po; amy te:
\q1 Zeharen’ Añahare o mpirengeo
\q1 fe atariha’e o mpirèkeo.\f + \fr 5:1 \ft Rzs 3.34\f*
\v 6 Mitaketraha arè ambanem-pitàn’ Añahare maozatse, fa honjone’e ami’ty andro mañèva.
\v 7 Afetsaho ama’e iaby ze fihakahakà’ areo, fa hiferenaiña’e.
\v 8 Miliera vatañe le mahimbaña, fa mitingatinga mbaombao hoe liona mireñetse i rafelahi’ areoy, i mpañìnjey, mipay ty havorembòre’e.
\v 9 Kalaño am-patokisañe migahiñe, fohiñe te songa ampisoañeñe hoe zay ka o longo’ areo an-tane atoio.
\v 10 Ie fa nalovilovy betebete nahareo, le i Andrianañahare’ o hene hasoaoy, i nikanjy anahareo ho amy enge’e tsy modo amy Norizañey aoiy, ro hañeneke naho hamente naho hampaozatse, vaho hampijadoñe anahareo.
\v 11 Aze ty fifeheañe nainai’e donia. Amena.
\s1 Fisalamañe Fara’e
\v 12 I Silasy, rahalahy migahiñe amako, ty nisokirako boriborike zao, ho fañosihañe, naho fitaroñañe te zay ty toe hasoan’ Añahare ijohaña’ areo.
\v 13 Mañontane anahareo o e Babilona nitrao-pijoboñañe ama’ areoo, naho i Marka, anako.
\v 14 Mifanalamà añ’ondrom-pikokoañe. Fañanintsiñe ama’ areo iaby amy Norizañey.
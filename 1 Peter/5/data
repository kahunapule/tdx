\c 5
\s1 O Andranavio naho o Ajalahio
\p
\v 1 Aa le osiheko o mpiaolo fivory ama’ areoo, amy maham-piaolo ahy naho valolombeloñ’ amy nijalea’ i Norizañey vaho mpitraok’ amy engeñe haboakey: 2ampiandrazo i lia-rain’ Añahare ama’ areoy; sario—tsy aman-jizy, fa an-dozoke sitran’ Añahare; tsy ipaian-bokañe, fa an-kahimbañañe; 3tsy sengean-kery o nampifeheañe anahareoo, fe ano ze hitsikombea’ i lia-raikey. 4Le ie miboake i Talèm-piarakey, le ho rambese’ areo i sabakan-engeñe tsy hikò-mavoy.
\p 5O ry ajalahio, manahake zay, miandalia amo mpiaoloo, naho songa mifampiambanea, vaho aombeo ty hatrentram-po; amy te:
\q1 Zeharen’ Añahare o mpirengeo
\q1 fe atariha’e o mpirèkeo.\f + \fr 5:1  \ft Rzs 3.34\f*
\p 6Mitaketraha arè ambanem-pitàn’ Añahare maozatse, fa honjone’e ami’ty andro mañèva. 7Afetsaho ama’e iaby ze fihakahakà’ areo, fa hiferenaiña’e. 8Miliera vatañe le mahimbaña, fa mitingatinga mbaombao hoe liona mireñetse i rafelahi’ areoy, i mpañìnjey, mipay ty havorembòre’e. 9Kalaño am-patokisañe migahiñe, fohiñe te songa ampisoañeñe hoe zay ka o longo’ areo an-tane atoio.
\p 10Ie fa nalovilovy betebete nahareo, le i Andrianañahare’ o hene hasoaoy, i nikanjy anahareo ho amy enge’e tsy modo amy Norizañey aoiy, ro hañeneke naho hamente naho hampaozatse, vaho hampijadoñe anahareo. 11Aze ty fifeheañe nainai’e donia. Amena.
\s1 Fisalamañe Fara’e
\p 12 I Silasy, rahalahy migahiñe amako, ty nisokirako boriborike zao, ho fañosihañe, naho fitaroñañe te zay ty toe hasoan’ Añahare ijohaña’ areo. 13Mañontane anahareo o e Babilona nitrao-pijoboñañe ama’ areoo, naho i Marka, anako. 14Mifanalamà añ’ondrom-pikokoañe. Fañanintsiñe ama’ areo iaby amy Norizañey.
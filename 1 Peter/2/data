\c 2
\p
\v 1 Aa ie fa napoke ze fonga filoa-tiñake, ze hene famañahiañe naho hasoa-piatrefañe naho ty fihàñañe vaho ze fañinjeañe iaby,
\v 2 manahake te ajaja-mena, salalao ty ronono hiringiri’ i tsaray, hitomboa’ areo amy rombakey,
\v 3 kanao fa nitsopeke ty hasoa’ i \nd Talè\nd*,
\s1 I Vato Veloñe naho Jinoboñey
\p
\v 4 naho nimb’ama’e, i Vato veloñe nado’ ondatio fe jinobon’ Añahare vaho toe sarotse ama’ey,
\v 5 le ampitroareñe ka nahareo vato veloñeo, ho anjomban’ arofo, naho fisoroñañe miavake, hañenga soron’ arofo non’ Añahare añam’ \nd Iesoà\nd* Norizañey.
\v 6 Ty amy pinatetse an-tsokitse masiñe ao:
\q1 Ingo, apoko e Tsione ao
\q1 ty vaton-kotsoke jinoboñe,
\q1 vaton-kotsoke sarotse,
\q1 le tsy ho salatse ty miato ama’e.\f + \fr 2:1 \ft Ies 28.16\f*
\p
\v 7 I hasarota’ey ho ama’ areo mpiatoo, fe amo manjehatseo le:
\q1 Nivalike ho vato-kotsoke
\q1 i vato nado’ o mpandranjioy\f + \fr 2:1 \ft Sab 118:22\f*.
\p
\v 8 naho ty hoe:
\q1 Ty vato mahatsikapy
\q1 naho ty vato mahasirìka.\f + \fr 2:1 \ft Ies 8.14\f*
\p Tsikapie’ i tsaray o mpanjehatseo\f + \fr 2:1 \ft Jao 3:36, Heb 3:18\f*; fa zay ty nanendreañe iareo.
\p
\v 9 Fe tariratse jinoboñe\f + \fr 2:1 \ft Its 10:15, 43:2\f* nahareo, firimboñam-pisoroñe aman-kasy\f + \fr 2:1 \ft Ies 61:6, 66:21\f*, fifeheañe miavake\f + \fr 2:1 \ft Avo 19:6, Its 7:6\f*, famosora nambahañe ho hanaña’e\f + \fr 2:1 \ft Ies 43:2, Avo 19:5, Tit 2:14\f*, hitaroñe ty hasoa’ i nikanjy anahareo hiakatse i ieñey ho ami’ty fireandreaña’e fanjakay.
\v 10 Amy t’ie tsy nifamosorañe taolo, fe famosoran’ Añahare henaneo; tsy nitretrezeñe fe iferenaiñañe henaneo\f + \fr 2:1 \ft Hos 1:9-10, 2:23; Oni: Ies 65:1, 63:16, \f*.
\p
\v 11 O ry noroko, osiheko hoe t’ie ambahiny naho mpañialo, ty hifoneñe amo raha maha­tsontso’ i nofotseio naho mifañotakotak’ am-betsevetse ao.
\v 12 Mañaveloa an-kavañonañe amo kilakila’ ndatio, ie mañarinjèñe anahareo hoe tsy vokatse, naho misamba o sata soa\f + \fr 2:1 \ft Mat 5:16\f*’ areoo, ro handrenge an’ Andrianañahare amy androm-pitilihañey.
\s1 Miambanea amo Mpifelekeo
\p
\v 13 Aa le miandalia amy ze fifelehañe noriza’ ondatio, ty amy \nd Talè\nd*; naho ty mpanjaka, amy te manandily;
\v 14 naho o ragovao amy t’ie nirahe’e handilo o manao ratio vaho handrenge o manao soao.
\v 15 Zay ty satrin’ Añahare, t’ie mitolon-kasoa ro hampitsiñe ty habahimoa’ ondaty seretseo,
\v 16 toe haha nahareo, le ko atao fandrongonan-tiñake i fidadàñey, fa iambaneo kanao mpitoron’ Añahare.
\v 17 Hene iasio, kokò o rolongoo, mañeveña aman’ Añahare, iasio i mpanjakay.
\p
\v 18 Ry mpitoroñeo, iambaneo o tompo’ areoo am-pañeveñañe àmpoñe, tsy t’ie soa naho lem-po avao, fa o mengokeo ka.
\v 19 Inao ty mañeva isoke, t’ie mpañeveñe aman’ Añahare, ro mifeake sotry te ampisoañeñe tsy aman-katò.
\v 20 Ino ty tombo’e t’ie mahafifeake lafa ty amo tahiñeo? Ie manao soa te ampisoañeñe vaho mifeak’ am-pahaliñisañe, le hisohen’ Añahare.
\v 21 Inao ty nikanjiañe anahareo, kanao nijalea’ i Norizañey, itsikombeo, hañoriha’ areo o lia’eo\f + \fr 2:1 \ft 1Ko 11:1, Jn I 2:6\f*.
\q1
\v 22 Ie tsy nanan-tahiñe\f + \fr 2:1 \ft Jao 8:55, 15:10, Ko II 5:21, Jn I 3:5\f*,
\q1 naho tsy nioniñe am-palie’e
\q1 ty famañahiañe, \f + \fr 2:1 \ft Ies 53.9\f*
\p
\v 23 le ie nonjireñe, tsy namale añ’ ònjitse; ie nijale tsy nañebañe, fe nitolom-piato amy Mpizaka an-katòy.
\v 24 Ie ty nivave o hakeon-tikañeo\f + \fr 2:1 \ft Ies 53:4\f* am-pañòva’e an-katae ajale eo, hampihomaheñe o tahiñeo soa te ho veloñe an-kavañonañe tika,\f + \fr 2:1 \ft Rom 6:2, Pe I 4:1-2\f* fa o fere’eo ro mahajangañe anahareo\f + \fr 2:1 \ft Ies 53:5\f*.
\v 25 Ie nitolom-pandrìke hoe añondry\f + \fr 2:1 \ft Ies 53:6\f*, fe nitampoly amy Mpiarake naho Mpisari’ o arofo’ areooy henaneo.
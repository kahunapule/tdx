\c 3
\s1 Ie Mirovaly
\p
\v 1 Manahake zay ry roakembao, miandalia amo vali’ areoo, ke ho jehare’ ty ila’e i tsaray, fe ho reketeñe tsy aman-tsara, fa ami’ty sata-soa’ i rakemba’ey,
\v 2 ie isa’e ty fañaveloa’ areo ki’e naho pea fiasiañe.
\v 3 Tsy ty fihaminañe alafe’e, naho ty firandranañe maròy naho ty firago­ragoam-bolamena vaho ty fisaroñañe maviake,
\v 4 te mone indaty mikafitse an-trok’ aoy, hendre naho an-kamoràm-po tsy mete modo, zay ty fihaminan-tsarotse am-pivazohoan’ Añahare;
\v 5 ie ka ty fihamina’ o roakemba miavake taolo mpitamàn’ Añahareo, mpiandaly ami’ty vali’e;
\v 6 manahake ty niambanea’ i Sarahae amy Abraàme, nanao aze \nd Talè\nd*; toe anak’ ampela’e t’ie mitolon-draha soa naho tsy ampitsolofìñen-kahembañañe.
\p
\v 7 Ry roandriañeo, mitraofa fimoneñe an-kahilala amo vali’ areoo, iasio hoe korobo mareforefo, ie mpitrao-dova amy falalàn-kaveloñey, soa tsy ho sebañeñe o halali’ areoo.
\s1 Faloviloviañe ami’ty Fanoan-tsoa
\p
\v 8 Hengaha’e, ehe songa hiharo rehake naho arofo, mifampikoko hoe mpilongo naho mifampitretrè vaho mifampilèn-troke,
\v 9 ko valean-draty ty raty, ndra tera ty tera, fa mitatà, amy te zay ty nikanjiañe anahareo handova fitahiañe.
\v 10 Aa:
\q1 Ze misalala haveloñe, naho fikokoañe,
\q1 hahaisahañe andro soa,
\q1 tsy mete tsy mitañe
\q1 ty famele’e amo haratiañeo naho
\q1 o fivimbi’eo tsy hisaontsy famañahiañe;
\q1
\v 11 tsy mahay tsy isitaha’e ty raty
\q1 naho hanoe’e ty soa;
\q1 hitsoeke fifampilongoañe
\q1 vaho hañeañe aze.
\q1
\v 12 Tolihem-pihaino’ \nd Iehovà\nd* o vantañeo,
\q1 naho janjiñen-dravembia’e
\q1 o halali’ iareoo,
\q1 fe atreatrè’ \nd Iehovà\nd* an-daharañe
\q1 o mpanao ratio.\f + \fr 3:12 \ft Sab 34.12-16\f*
\p
\v 13 Ia ty handilo kanao lozohe’areo ty hasoa?
\v 14 Fe, naho ampisoañeñe t’ie vantañe, mifalea\f + \fr 3:14 \ft Mat 5:10\f* le ko hembañe ami’ty fañembaña’ iareo vaho ko marimarike\f + \fr 3:14 \ft Ies 8:12\f*
\v 15 fe hamasiño i Norizañey ho Talè añ’arofo ao, nainai’e veka’e hanoiñe an-kamoràn-troke naho fiasiañe ndra iaia mañontane ty talim-pitamà’ areo,
\v 16 le mifahara ami’ty hazavan-troke, soa t’ie fosañe hoe mpanao raty, le ho salatse o mañonjitse ty fañaveloa’ areo amy Norizañeio.
\v 17 Ie satrin’ Añahare, hàmake te hijale am-panoan-tsoa ta te am-panoan-draty.
\v 18 Nivilasy indraike nahafonitse ty amo tahiñeo i Norizañey, i vantañey ho a o mengokeo, hanese azo mb’aman’ Añahare\f + \fr 3:18 \ft Rom 5:18\f*, ie vinono an-tsandriñe, fe vinañom-beloñe amy Arofoy,
\v 19 izay ka ty nihitrifa’e naho nitsey amo fañahy an-drohio,
\v 20 o nanjehatse haehaeo, amy fandiñisan’ Añahare tañandro’ i Noey amy nandranjiañe i lakam-poloaiy, ie tsy niampe, toe ondaty valo ty rinombak’ añamy ranoy.
\v 21 Zay ty fanalinjoañe i filiporañe mandrombak’ anahareo henaneo—tsy ty fañafahan-deotse an-tsandriñe, fa t’ie mifelek’ aman’ Añahare ho ami’ty hazavan-troke, añamy fivañonam-belo’ Iesoà Norizañey,
\v 22 i am-pitàn-kavanan’ Añaharey\f + \fr 3:22 \ft Sab 110: 1\f*; ie fa nizilik’ an-dikerañe ao naho nampiambanèñe ama’e o anjelio naho o fifelehañeo vaho o haozarañeo.
\c 3
\s1 Ty Andro’i \nd Talè\nd*
\p
\v 1 O rañetse, intoy ty taratasiko faharoe nisokirako hampitsekake an-tiahy ty fitsakorean’ arofo’ areo ki’e,
\v 2 haniahy i saontsy nampisaontsieñe o mpitoky miavakeo taoloy naho i nandilia’ i \nd Talè,\nd* toe Mpandrombakey, añamo Firàhe’ areooy.
\v 3 Maharendreha hey te hivotrake eo amo andro honka’eo o mpanivetiveo hanive­tive, hañorike ty drao-rati’e;
\v 4 hanao ty hoe: Aia ze o fampitamañe i fitotsaha’e zao? fa sikal’ ami’ty nirotan-droae’ay le kila mitoloñe ami’ty fanoe’e hirik’ami’ty fifotora’ ty voatse toy.
\v 5 Ie ifahara’e, le amoea’e te nampiboak’ o likerañeo haehae i tsaran’ Añaharey\f + \fr 3:1 \ft Heb 11:3\f*, naho boak’ an-drano vaho añivo rano ty nañoreñañe ty tane toy;
\v 6 ie ty nandrotsahañe ty tane toy tañ’ andro zay, ie niepoepoen-drano.
\v 7 Le ty amy tsaray, mihaja ho ami’ty afo o likerañeo naho ty tane toy henaneo, ho amy androm-pizakañe naho fandrotsahañe ondaty lo-tserekeoy.
\v 8 O rañetse, ko amoea’ areo itoy,
\q1 te hoe arivo taoñe ty andro raike amy \nd Talè\nd* ,
\q1 le hoe andro raike ty arivo taoñe.\f + \fr 3:1 \ft Sab 90:4\f*
\v 9 Tsy malaoñe amy nampitamae’ey t’i \nd Talè\nd*, ami’ty fanoe’ ty ila’e ty hoe malaoñe; f’ie mahaliñe an-tika, tsy satri’e te ndra iaia ty ho momoke, fa te songa hisoloho\f + \fr 3:1 \ft Ti I 2:4\f*.
\v 10 Ho tondroke hoe mpikizo an-kaleñe ty andro’ i \nd Talè\nd*, ie hihelañe añe o likerañeo am-pitraontraoñañe, le kila ho tomontoe’ ty hamae vaho ho forototoe’ ty afo ty tane toy naho o fitoloña’eo.
\v 11 Aa kanao hene hiteno, h’ondaty manao akore v’inahareo am-pañaveloañe miavake vaho am-pañambenañe Hake?
\v 12 ie mitamà naho manaentàeñe i andron’ Añaharey, ama’e ty hamorototoe’ ty afo o likerañeo, vaho fonga hitranak’ ami’ty hamae’e.
\v 13 Fe ty amy nampitama’ey, le misalala likeram-bao naho tane vao\f + \fr 3:1 \ft Ies 65:17, 66:22\f* imoneñan-kavantañañe tika.
\v 14 Ie amy zao ry rañetse, kanao liñisañe, imaneo ty hahavazohoa’e anahareo an-kazavan-troke tsy aman-kandra tsy aman-kakeo.
\v 15 Itsakoreo te fandrombahañe ty fahaliñisa’ i Talèntikañey, hambañe amy nisokira’ i Paoly rahalahin-tika sarotsey amy hihitse natolots’ azey;
\v 16 ie mitaroñe i entañe zay amo hene taratasi’eo. Toe ao ty tsy mora rendreke\f + \fr 3:1 \ft Ko II 11:6\f* ie vandibandire’ o bàdo naho mañali-foo, hambañe ami’ty fanoa’ iareo o sokitse masiñe ila’eo, himomoha’ iareo.
\v 17 Aa kanao fohi’ areo aolo ry rañetse, le mitaoa tsy hikapotrake ty figahiña’areo, hampandridrihe’e ty fandilara’ o tsereheñeo, 
\v 18 F’ie mitomboa ami’ty hasoa naho ami’ty faharendrehañe i Talèntika \nd Iesoà\nd* Mpandrombake Norizañey. Ama’e ty engeñe henaneo naho pak’ an-tsa tsy modo! Amena.
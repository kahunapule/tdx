\c 7
\p
\v 1 Zao ty natoro’ Iehovà, Talè, ahy, Ingo, namboare’e fifamorohotam-balala te nitovoañe i ampemba afaray, le hehe t’ie nandimbe ty fitataha’ i mpanjakay i tinogy an-doha-taoñey.
\v 2 Aa naho hene nabotse’ iareo ze ahetse amy taney eo, le hoe ty asako tama’e,
\q1 Ry \nd Iehovà\nd*, Talè, ehe apoho;
\q1 akore ty hahafijohaña’ Iakobe?
\q1 Ie kede.
\q1
\v 3 Aa le napo’ \nd Iehovà\nd*;
\q1 Tsy hanoeñe zay, hoe t’\nd Iehovà\nd*.
\q1
\v 4 Ie añe le inao ka ty naboa’ \nd Iehovà\nd*, Talè: Heheke te kinanji’ \nd Iehovà\nd*,
\q1 Talè ty zaka añ’afo;
\q1 finorototo’e i laleke beiy
\q1 vaho namototse nampigodrañe i taney.
\q1
\v 5 Aa le hoe raho, Ry \nd Iehovà\nd*, Talè, Aziro! iambaneako;
\q1 aia ty hijohaña’ Iakobe, ie kede?
\q1
\v 6 Aa le nado’ \nd Iehovà\nd*:
\q1 Tsy hanoeñe ka zay, hoe t’\nd Iehovà\nd*, Talè.
\p
\v 7 Zao ka ty natoro’e ahy, ingo te nijohañe ambone kijoly nanoeñe an-tàlin-kahity eo t’i Talè, reketse ty talin-kahity am-pità’e ao.
\v 8 Le hoe t’\nd Iehovà\nd* amako, O Amose, ino o isa’oo? Le hoe raho, Talin-kahity. Aa hoe t’i Talè;
\q1 Hehe, hapoko añivo’ ondatiko
\q1 Israeleo ty talin-kahitiko;
\q1 tsy hiheveako ka.
\q1
\v 9 Ho koake o toets’ abo’ Ietsakeo,
\q1 naho hanoeñe bijon-draha
\q1 o toe’ Israele miambakeo;
\q1 vaho hitroatse amy anjomba’ Ieroboame raho reketse fibara.
\p
\v 10 Nampañitrik’ am’ Ieroboame mpanjaka’ Israele t’i Amatsià mpisoro’ i Betele, nanao ty hoe, Nikinia azo t’i Amose añ’ anjomba’ Israele ao; tsy leo’ o taneo ze fonga ­saontsi’e.
\v 11 Fa hoe ty asa’ i Amose,
\q1 Inao, hampihomahem-pibara
\q1 t’Ieroboame,
\q1 vaho tsy mete tsy hasese
\q1 mb’am-pandrohizañ’ añe
\q1 boak’ an-tane’e ao t’Israele.
\p
\v 12 Aa le hoe t’i Amatsià amy Amose, Ry mpioniñeo, akia, mitribaña an-day mb’an-tane’ Iehoda mb’eo, le kamao añe o mahakama’oo, vaho añe ty itokia’o,
\v 13 fa ko mitoky ka e Betele ao, amy t’ie ty toe-masi’ i mpanjakay vaho rova-bei’ ty fifeheañe toy.
\p
\v 14 Aa le hoe ty natoi’ i Amose amy Amatsià, Izaho tsy mpitoky, tsy anam-pitoky, fa mpihare naho mpañalahala sakoa;
\v 15 vaho rinambe’ \nd Iehovà\nd* ami’ty fañarahañe i lia-raikey, le hoe t’\nd Iehovà\nd* amako, Akia, mitokia am’ ondatiko Israeleo.
\q1 16 Janjiño arè ty tsara’ \nd Iehovà\nd*: Hoe ty asa’o:
\q1 Ko mitoky am’ Israele vaho
\q1 ko mampipoke saontsy
\q1 amy anjomba’ Ietsakey.
\q1
\v 17 Aa le hoe ty nitsarà’ \nd Iehovà\nd*;
\q1 Ho tsimirira an-drova ao ty vali’o,
\q1 naho hampikorovohem-pibara
\q1 o ana-dahi’oo naho
\q1 o anak-ampela’oo,
\q1 naho ho zarazaraeñe ty tane’o;
\q1 naho hikoromak’ an-tane tiva eo rehe;
\q1 toe hasese mb’am-pandrohizañ’ añe
\q1 boak’an-tane’e ao t’Israele.
\c 6
\q1
\v 1 Hankàñe ry mierañerañe e Tsione ao, naho o mipalitse ami’ty vohi’ i Someroneo,
\q1 o roandriam-pifeheañe valoha’e
\q1 iatoa’ ty anjomba’ Israeleo!
\q1
\v 2 Mionjona mb’e Kalnè mb’eo le isao,
\q1 akia henane zay mb’e Kamate jabajabay;
\q1 vaho mizotsoa mb’e Gate
\q1 nte-Pilistiy mb’eo.
\q1 Ho soa te amy fifeheañe retiañe hao iereo?
\q1 mandikoatse ty efe-tane’ areo
\q1 hao ty a iareo?
\q1
\v 3 Ry mampihànkañe i ndron-kankàñey
\q1 vaho mampitotoke
\q1 i fiambesan-karotsahañey;
\q1
\v 4 o mitsalalampatse am-­pandreañe nihamineñe hafotia-nife
\q1 naho mihitsy an-kidori’ iareo,
\q1 vaho mikama anak’añondry
\q1 boak’ amy lia-raikey
\q1 naho sarake boak’ añivon-jolokeo;
\q1
\v 5 o mititike marovany arahem-peo
\q1 vaho mamoroñe raham-pititihañe,
\q1 manahake i Davideo;
\q1
\v 6 o minon-divay an-tsini-hara
\q1 naho mihosotse menake soao,
\q1 fa tsy iroveta’e ty hasotria’ Iosefe.
\q1
\v 7 ie amy zao, hasese mb’an-drohy mb’eo ho mpiaolom-pirohy,
\q1 vaho hafahañe añe ty sabadida’
\q1 o mpihity an-telo-antarao.
\q1
\v 8 Fa nifanta amam-bata’e t’\nd Iehovà\nd*, Talè;
\q1 le hoe t’\nd Iehovà\nd* Andrianañahare’ i màroy,
\q1 Hejeko ty fiebotsebora’ Iakobe,
\q1 naho mampangorý ahy o anjomba’eo:
\q1 aa le hatoloko añe
\q1 i rovay rekets’ o ama’e iabio.
\p
\v 9 Ie henane zay, naho lahilahy folo ty sisa añ’anjomba raike, fonga hihomake.
\v 10 Ho rambese’ i rahalahin-drae’e kiraikiraike iereo hañakara’e añ’anjomba’e ao hañoroa’e, le ty hoe ty hanoe’e amy añ’anjomba aoy, Mbe ama’e hao rehe? le ty hoe ty hatoi’ ty ao, Aiy! vaho hoe ka i raikey. Mianjiña, fa tsy volañeñe ty tahina’ \nd Iehovà\nd*.
\q1
\v 11 Inao fa handily t’\nd Iehovà\nd*
\q1 te ho tseratseraheñe o anjombao
\q1 vaho ho hotohotoeñe o kibohotseo.
\q1
\v 12 Hilay ambatovato hao o soavalao?
\q1 hitari-dasarý eo reketse katràka
\q1 hao t’indaty?
\q1 Mañino te nafote’ areo ho voreke
\q1 ty havañonañe,
\q1 vaho ho vahon-tsoy
\q1 ty vokan-kavantañañe?
\q1
\v 13 Ry mpirebek’ amo raha tsy vente’eo,
\q1 manao ty hoe:
\q1 Tsy ty haozara’ay avao hao
\q1 ty nahavontititse tsifa?
\q1
\v 14 Inao arè, ry anjomba’ Israeleo
\q1 te hatroako haname anahareo
\q1 ty fifeheañe,
\q1 hoe t’\nd Iehovà\nd* Andrianañahare’ i màroy,
\q1 le ho silofe’ iereo
\q1 boak’ am-piziliha’ i Kamate eo
\q1 pak’ an-tsaka’ Arabà añe.
\c 5
\q1
\v 1 Janjiño o entañe honjoneko
\q1 ho bekom-pandalàñe ama’ areoo,
\q1 ry anjomba’ Israele:
\v 2 Nihotrake ty somondrara’ Israele;
\q1 tsy hahafitroatse ka:
\q1 mifitak’ an-tane’e eo avao,
\q1 tsy eo ty mahaongak’ aze.
\v 3 Fa hoe ty nafè’ \nd Iehovà\nd*, Talè:
\q1 Ty rova nampionjoñe ty arivo
\q1 ro hengañe zato;
\q1 naho ty nampionjoñe zato
\q1 ro sisàñe folo,
\q1 amy anjomba’ Israeley.
\v 4 F’ie hoe ty nafè’ \nd Iehovà\nd*
\q1 amy anjomba’ Israeley:
\q1 Paiavo raho, soa t’ie ho veloñe;
\v 5 Fa ko mipay i Betele,
\q1 naho ko mb’e Gilgale mb’eo,
\q1 vaho ko mitsake mb’e Beersèba\f + \fr 5:1 \ft Beerseba: vovom-pañina; vovo faha-fito\f*
\q1 amy te hasese mb’an-drohy
\q1 añe t’i Gilgale,
\q1 naho ho tanan-taolo t’i Betele.
\v 6 Tsoeho t’\nd Iehovà\nd*, soa te ho veloñe;
\q1 tsy mone hisolebora’e hoe afo,
\q1 ry anjomba’ Iosefe,
\q1 hamorototo i Betele,
\q1 ie tsy ama’e ty hahafikipek’aze.
\v 7 O ry mamotetse ty zaka ho vahontsoy,
\q1 vaho mametsake ty havantañañe an-tane,
\v 8 Miandrà mb’amy Namboatse
\q1 i vasiam-pito rey
\q1 naho i Telo-miriritseiy;
\q1 mb’amy mamalike ty fimoromoroñan-kavilasy ho maraiñey,
\q1 mb’amy mampaièñe ty andro ho haleñey;
\q1 mb’amy mpikanjy o ranon-driakeo
\q1 hañiliña’e an-tarehe’ ty tane toiy:
\q1 \nd Iehovà\nd* ty tahina’e.
\v 9 Ampibiloe’e amo maozatseo
\q1 ty fandrotsahañe,
\q1 vaho miambotrak’ amy rova
\q1 fatratsey ty fandrebahañe.
\v 10 Heje’ iereo ty mpañendak’ an-dalambey eo,
\q1 vaho falai’ iareo
\q1 ty misaontsy an-kavañonañe.
\v 11 Aa kanao lialià’ areo o rarakeo, naho
\q1 angala’ areo fehen-ampemba,
\q1 naho andranjia’ areo traño
\q1 am-bato vinaky,
\q1 toe tsy himoneña’areo;
\q1 nambolèa’ areo tanem-bahe soa,
\q1 fe tsy hinoman-divay.
\q1
\v 12 Toe apotako te maro o fandilara’ areoo naho jabajaba o ota-fali’ areo;
\q1 helofa’ areo o vantañeoo,
\q1 naho mangala-vokàñe,
\q1 vaho ampiotahe’ areo an-dalambey eo
\q1 o rarakeo.
\q1
\v 13 Aa le hianjiñe avao o mahilalao
\q1 amy andro zay amy te
\q1 ho hekoheko i sa zay.
\q1
\v 14 Paiao ty soa, fa tsy ty raty,
\q1 soa te ho veloñe;
\q1 vaho hañimba anahareo
\q1 t’\nd Iehovà\nd* Andrianañahare’ i màroy,
\q1 ty amy saontsi’ areoy.
\v 15 Hejeo ty raty naho kokò ty soa,
\q1 vaho añorizo zaka to an-dalambey eo;
\q1 hera hanolots’arofo
\q1 amo sehanga’ Iosefeo
\q1 t’\nd Iehovà\nd* Andrianañahare.
\q1
\v 16 Aa le hoe t’\nd Iehovà\nd*, Talè
\q1 Andrianañahare’ i màroy:
\q1 Fangololoihañe ty ho amo lalan-drovao,
\q1 vaho ho koiheñe an-damoke ey
\q1 ty hoe, Hankàñe! hankàñe!
\q1 le hikoke o mpihareo, handala,
\q1 naho o mahay mikoiakeo, hangoihoy.
\q1
\v 17 Le firovetañe ty ho amo
\q1 tanem-bahe iabio,
\q1 amy te hiranga añivo’o ao raho,
\q1 hoe t’\nd Iehovà\nd*.
\q1
\v 18 Hankàñe ama’ areo misalala
\q1 ty andro’ \nd Iehovà\nd*!
\q1 Ho inoñ’ ama’ areo ty andro’ \nd Iehovà\nd*?
\q1 Ho fimoromoroñañe fa tsy hazavàñe.
\q1
\v 19 Manahake t’indaty
\q1 mibotatsak’ ami’ty liona
\q1 te mone mizò amboa romotse;
\q1 ndra mizilik’ añ’anjomba ao
\q1 naho miato an-drindriñe eo ty fità’e
\q1 vaho tsipohe’ ty fandrefeala.
\q1
\v 20 Tsy haieñe hao ty andro’ \nd Iehovà\nd*
\q1 fa tsy hazavàñe?
\q1 Toe ho fimoromoroñañe fa
\q1 tsy ho aman-kazavàñe ndra piti’e.
\q1
\v 21 Hejeko, toe mampangorý ahy
\q1 o sabadida’ areo miavakeo,
\q1 tsy noko o fivorim-pamantaña’ areoo\f + \fr 5:21 \ft Mp I 12:32-33\f*.
\q1
\v 22 Aa ndra t’ie mañenga soron-koroañe
\q1 rekets’ enga-mahakama amako,
\q1 tsy ho noko;
\q1 vaho tsy ho haoñeko
\q1 o engam-pilongoa’ areoo
\q1 naho o vinondra’ areoo.
\q1
\v 23 Asitaho amako ty fikoraha’ o saboo;
\q1 le tsy ho tsanoñeko ty feo fititiha’ areo.
\q1
\v 24 Te mone ­ampikararaho hoe rano ty hatò,
\q1 naho hoe torahañe tsy-mai-drano
\q1 ty havantañañe.
\p
\v 25 Aa vaho nisoroñe naho ­nañenga-mahakama amako an-dratraratra añe hao nahareo tamy efa-polo taoñe zay, ry Anjomba’ Israele?
\v 26 Toe niba­bè’ areo ty kibohom-panjàka’ areo, naho o samposampo’ areoo, i vasian-drahare\f + \fr 5:26 \ft Ies 59:15, Ti II 4:4\f* nitsenè’ areoy.
\v 27 Aa le hase­seko an-drohy mb’ankalo’ i Damesèk’ añe, hoe t’\nd Iehovà\nd*. I Andria­nañahare’ i màroy ty tahina’ey.
\c 8
\p
\v 1 Zao ty natoron’ Añahare Talè ahy; Ingo ty vakoa pea havokaran’ asara.
\v 2 Le hoe re, O Amose, ino o isa’oo? Le hoe iraho, Ty vakoam-boan’asara. Vaho hoe t’\nd Iehovà\nd* amako,
\q1 Fa tondrok’ am’ondatiko Israeleo
\q1 ty figadoña’e; ie tsy hapoko ka.
\q1
\v 3 Ie amy andro zay handimbe o sabo añ’anjombao ty bekom-pandala,
\q1 hoe t’\nd Iehovà\nd*, Talè:
\q1 ho pea lolo atoy naho aroa i taney;
\q1 le havokovoko
\q1 am-pianjiñañe añe iereo.
\q1
\v 4 Janjiño izao ry mpigedrañe o rarakeo,
\q1 ry mpañito o poi’e amy taneio,
\q1
\v 5 ie manao ty hoe, naho añe i pea-bolañey
\q1 le haletan-tika i ampembay;
\q1 naho modo i andro Sabotsey
\q1 le ho sokafen-tika o an-drihao,
\q1 ho tomoreñe ty kapoake,
\q1 naho honjoneñe i dralay,
\q1 vaho hampivilañeñe
\q1 am-pañahy o balantsio.
\q1
\v 6 Ho kaloen-tika drala o rarakeo
\q1 naho hana roe o poi’eo,
\q1 vaho haletan-tika reke-kafo’e i ampembay.
\q1
\v 7 Fe nifanta ami’ty volonahe’ Iakobe t’\nd Iehovà\nd*,
\q1 Le lia’e tsy haliñoko o sata’ iareoo.
\q1
\v 8 Tsy hampiozoñozoñe i taney hao zay:
\q1 hampandala o hene mpimoneñeo?
\q1 hanganahana manahake i Sakay, hivalitaboake vaho hiketrake indraike
\q1 manahake i saka’ i Mitsraimey.
\q1
\v 9 Ho tondrok’ amy andro zay,
\q1 hoe t’\nd Iehovà\nd*, Talè, te, hampitsoforeko
\q1 an-tsipinde-mena i àndroy,
\q1 vaho ho lombofako ieñe ty tane toy
\q1 añ’andro mazava;
\q1
\v 10 naho hafoteko ho fandalàñe
\q1 o sabadida’ areoo
\q1 naho ho firovetañe o sabo’ areoo;
\q1 fonga hampisikineko gony ze tohake, naho ho peaheko ze hene añambone;
\q1 le hampangololoiheko
\q1 hoe t’ie ni-tañoloñoloñañe,
\q1 vaho hafaitse ty androm-pigadoña’e.
\q1
\v 11 Ingo, ho tondroke ty andro,
\q1 hoe t’\nd Iehovà\nd*, Talè,
\q1 te hiraheko an-tane atoy ty san-kerè,
\q1 fa tsy ty hasaliko-mahakama,
\q1 naho tsy ty hataliñieren-drano,
\q1 fa ty fijanjiñañe o tsara’ \nd Iehovà\nd*o;
\q1
\v 12 hirererere boak’ an-driake pak’
\q1 an-driak’ añe ondatio,
\q1 naho boak’ avaratse vaho hianiñanañe,
\q1 hibelobelo mb’etia mb’eroa
\q1 hipay ty tsara’ \nd Iehovà\nd* fa tsy ho isa’e\f + \fr 8:12 \ft Iir 5:13, Hos 8:12, Iek 34:3-10\f*.
\q1
\v 13 Ho toirañen-keahea
\q1 o somondrara maintelèñeo
\q1 naho o ajalahio.
\q1
\v 14 Le o mifanta amy hakeo’ i Someroneio ami’ty hoe:
\q1 Kanao veloñe ty ‘ndrahare’ i Dane;
\q1 naho, Katao veloñe ty sata’ i Beèrsèbae;
\q1 le hikorovoke, tsy hitroatse ka.
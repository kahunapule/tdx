\c 3
\q1
\v 1 Mijanjiña ty nitsarà’ \nd Iehovà\nd*
\q1 ry ana’ Israeleo,
\q1 ry hene foko nakareko
\q1 an-tane’ i Mitsraimeo, ami’ty hoe:
\v 2 Inahareo avao ty napotako amo kila
\q1 foko ty tane toio;
\q1 aa le fonga havaleko ama’ areo
\q1 o hakeo’ areoo.
\v 3 Mahay miharo lia hao ty roe
\q1 naho tsy milahatse hey?
\v 4 Hitroñe añ’ala ao hao ty liona
\q1 naho tsy aman-tsàtsa’e?
\q1 Hañaolo boak’ an-dakato’e ao hao
\q1 ty liona tora’e naho tsy nahatsepake?
\v 5 Mete hikoropok’ am-pandri-bo
\q1 an-tane eo hao ty voroñe,
\q1 naho tsy ama’e ty fitake?
\q1 Hidraitse an-tane eo hao i bitsokey,
\q1 ie tsy aman-ko tsepaheñe?
\v 6 Naho tiofeñe an-drova ao i antsivay,
\q1 tsy hangebahebake hao ondatio?
\q1 Ie hizò hankàñe ty rova,
\q1 tsy ho sata’ \nd Iehovà\nd* hao?
\v 7 Toe tsy hanao ndra inoñ’inoñe
\q1 t’\nd Iehovà\nd*, Talè, naho tsy borahe’e
\q1 amo mpitoro’e mpitokio heike
\q1 o safiri’e mietakeo.
\v 8 Fa nitroñe i lionay,
\q1 ia ty tsy ho hembañe?
\q1 Fa nitsara t’\nd Iehovà\nd*, Talè,
\q1 ia ty tsy hitoky?
\v 9 Tseizo amo anjomba’ i Asdodeo
\q1 naho amo anjomba an-tane’
\q1 Mitsraime añeo ty hoe:
\q1 mitontona am-bohi’ i Somerone eo,
\q1 naho mahaisaha ty fifandraparapahañe añivo’e ao vaho o forekekeñe ama’e aoo.
\v 10 Fa tsy fohi’ iareo ty hanao ty hiti’e,
\q1 hoe t’\nd Iehovà\nd*,
\q1 ie mañaja fikatramoañe, naho fampikamerañe añ’anjomba’ iareo ao.
\v 11 Aa hoe t’\nd Iehovà\nd*, Talè:
\q1 Hiarikatohe’ ty rafelahy i taney
\q1 naho harotsa’e o hafatrara’oo,
\q1 vaho ho kopahe’e o anjomba’oo.
\v 12 Hoe t’i \nd Iehovà\nd*:
\q1 Manahake ty añakara’ ty mpiarake
\q1 ami’ty montsilin-diona
\q1 ty tombo’e roe ndra ty silan-tsofi’e,
\q1 ty haneseañe o ana’ Israele
\q1 mimoneñe e Someroneo,
\q1 reketse ty indran-tihy
\q1 ndra ty tombom-pandreañe.
\v 13 Mijanjiña, le asisio ty anjomba’ Iakobe,
\q1 hoe t’\nd Iehovà\nd*, Talè Andrianañahare’ i màroy;
\q1
\v 14 fa amy andro hañondrohako
\q1 o fiolà’ Israeleoy,
\q1 le ho valeako o kitreli’ i Beteleo\f + \fr 3:14 \ft Betele: Anjomba mandrifondrifoñe\f*,
\q1 naho ho kitsifañe i tsifan-kitrely rey
\q1 vaho hipok’ an-tane eo.
\v 15 Hatraoko lafa i anjomban’asaray
\q1 naho i anjomban’asotriy,
\q1 hikoromake ka o anjomba aman-tsifao;
\q1 toe hirotsake o anjomba jabajabao,
\q1 hoe t’\nd Iehovà\nd*.
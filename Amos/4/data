\c 4
\q1
\v 1 Janjiño o tsara zao ry añombe’ i Basane\f + \fr 4:1 \ft Basane: aman-tsifa (nife jabajaba foty)\f*
\q1 ambohi’ i Sameroneo,
\q1 ie forekeke’ areo o rarakeo,
\q1 naho pirite’ areo o poi’eo,
\q1 vaho manao amo roandriañeo ty hoe:
\q1 Añendeso hinoman-tika.
\v 2 Fa nifanta ty amy hamasiña’ey
\q1 t’\nd Iehovà\nd*, Talè:
\q1 Toe ho tsatok’ ama’ areo ty andro
\q1 t’ie hasese mb’eo am-porengotse,
\q1 ty sehanga’ areo am-bintañe.
\v 3 Hipororoak’ amo heba’eo nahareo
\q1 songa rakemba hifanoitoy mb’eo,
\q1 vaho hahifike mb’e Karmone\f + \fr 4:1 \ft Karome: anjomba\f* añe
\q1 hoe t’\nd Iehovà\nd*.
\v 4 Mb’e Betele mb’atoy, le mandilara
\q1 mb’e Gilgale\f + \fr 4:1 \ft Gilgale: larô; mivarimbariñe; votry\f* le ampitombò hakeo;
\q1 banabanao o enga’ areoo te maraindray,
\q1 ty faha-folo’e añ’andro fahatelo’e;
\v 5 naho añengao sorom-pandrengeañe
\q1 milaro lalivay\f + \fr 4:1 \ft Oniño: Sor 2.11\f*,
\q1 le tseizo o banabanan-tsatrin-trokeo,
\q1 vaho isengeo,
\q1 fa zay ty tea’ areo, ry ana’Israeleo,
\q1 hoe t’\nd Iehovà\nd*, Talè.
\v 6 Fa nitolorako nife malio
\q1 amo rova’ areo iabio,
\q1 naho tsy fahampeañe mofo
\q1 añ’anjomba’ areo,
\q1 fe tsy nimpoly amako nahareo,
\q1 hoe t’\nd Iehovà\nd*.
\v 7 Nampihakañeko ama’ areo ty orañe,
\q1 te mbe volañe telo añe i fitatahañey,
\q1 le nampahaviako orañe ty rova raike
\q1 fa tsy nampahaviako ka ty rova raike;
\q1 toetse raike ty nahazo orañe,
\q1 niforejeje ka i tsy nahavia’ey.
\v 8 Aa le nitoha rano hinoma’e mb’ an-drova raike añe ty rova telo ndra roe,
\q1 fa tsy nahaeneñe,
\q1 mboe tsy nimpoly amako avao
\q1 nahareo, hoe t’\nd Iehovà\nd*.
\v 9 F’ie linafako an-tio-maike
\q1 naho an-tromambo;
\q1 le nabotse’ ty kijeja
\q1 ty hamaroa’ o golobo’ areoo,
\q1 naho o tanem-bahe’ areoo,
\q1 vaho o voanio’ areoo;
\q1 fe tsy nimpoly amako, hoe t’\nd Iehovà\nd*.
\v 10 Nahitriko ama’ areo ty angorosy
\q1 manahake o tan-tane Mitsraime añeo,
\q1 zinamako am-pibara o ajalahi’ areoo,
\q1 naho tinavako o soavala’ areoo,
\q1 nampionjoneko mb’am-pian­tsona’ areo ao ty fitrotròra’e;
\q1 fe tsy nimpoly amako, hoe t’\nd Iehovà\nd*.
\v 11 Finongoko ty ila’e ama’ areo
\q1 manahake ty namongoran’Añahare
\q1 i Sedome\f + \fr 4:1 \ft Sedome: ty tsikotsiko’ iareo; \f* naho i Amorà\f + \fr 4:1 \ft Amorà: ondaty miola\f*,
\q1 ie nihoe foroha mirekake tsinoake
\q1 amy afoy ao;
\q1 fe mboe tsy nimpoly amako
\q1 hoe t’\nd Iehovà\nd*.
\v 12 Toly ndra inao ty hanoeko ama’o
\q1 ry Israele;
\q1 kanao tsy mete tsy hanoeko,
\q1 le mihentseña hifañaoñe
\q1 aman’ Añahare’o ry Israele.
\v 13 Inao, i mpitsene o vohitseo
\q1 naho mpamboatse o tiokeoy,
\q1 I mampiborake o vetsevetse’eo am’ondatioy.
\q1 I mampiboake ty manjirik’andro
\q1 ami’ty fimoromoroñe,
\q1 I midraidraitse amo toets’ambone’
\q1 ty tane toioy;
\q1 \nd Iehovà\nd* Andrianañahare’ i màroy
\q1 ty tahina’e.
\c 9
\q1
\v 1 Nitreako nijohañe añ’ila’ i kitreliy
\q1 t’i Talè, le hoe re: Vangò o tokona’eo,
\q1 hiezeñezeña’ o tsotsò’eo,
\q1 hampidemodemohañe o loha’eo;
\q1 vaho ho zamaneko am-pibara ty sisa’e;
\q1 tsy ho aman-tsehanga’e hioratse;
\q1 tsy hipoliotse ty honka’e.
\v 2 Ndra t’ie mihaly mb’an-Tsikeokeok’ ao, le hakare’ ty tañako,
\q1 ndra t’ie manganike mb’an-dindi-mb’eo, hampizotsoeko.
\v 3 Ndra t’ie mietak’ an-kaboa’ i Karmele ao,
\q1 ho kodebèko le hakareko boak’ao;
\q1 ndra t’ie mikafitse am-pahaisahako ambane’ i riakey ao,
\q1 le ho tokaveko boak’ ao i fañaneñey
\q1 handrimita’e.
\v 4 Aa ndra te misese mb’an-drohy aolo’
\q1 o rafelahi’eo mb’eo iereo,
\q1 boak’ añe ty hitokavako i fibaray
\q1 hanjamañe;
\q1 hentea’ o masokoo ho an-kankàñe,
\q1 fa tsy ho ami’ty hasoa.
\v 5 Ie mipaoke i taney t’\nd Iehovà\nd*, Talè’ i màroy,
\q1 hitranaha’e, le miharovetse
\q1 iaby o mpimoneñeo;
\q1 ie hionjoñe manahake ty fisorotombahañe,
\q1 naho hizetse manahake
\q1 i Saka’ i Mitsraimeiy.
\v 6 I mpandranjy o fanonga’e andikerañeo,
\q1 naho nañoreñe i tafo’e bontoly
\q1 ambone’ ty tane toy;
\q1 I mikanjy o ranon-driakeo
\q1 vaho adoandoa’e an-tarehe’ ty tane toiy;
\q1 \nd Iehovà\nd* ty tahina’e.
\v 7 O ry ana’Israeleo, tsy ho hambañe amo tiri’ i Kosio amako hao nahareo? hoe t’\nd Iehovà\nd*.
\q1 Tsy Zaho hao ty nañakatse Israele
\q1 an-tane’ i Mitsraime ao?
\q1 Naho o nte-Pilistio boake Kaftore
\q1 naho o nte-Arameo boake Kire?
\v 8 Inao! miatreatre o fifeheañe lifotse hakeoo o fihaino’ \nd Iehovà\nd*, Talèo,
\q1 vaho harotsako an-tarehe’ ty tane toy\f + \fr 9:1 \ft Ies 34:2, Iir 30:11, 46:28, Dan 2:44, Tsf 3:8, Kag 2:22, Lke 4:5-6\f*,
\q1 fa tsy ho fonga mongoreko
\q1 ty anjomba’ Iakobe, hoe t’\nd Iehovà\nd*.
\v 9 Inao te mandily raho,
\q1 vaho ho tsararaheko amo kilakila’ ondatio
\q1 ty anjomba’ Israele
\q1 manahake ty fitsararahañe tsako an-tsikelo,
\q1 fa leo voa’e raike tsy hipok’ an-tane.
\v 10 Songa havetram-pibara
\q1 o mpanan-tahiñe am’ondatikoo,
\q1 o manao ty hoe: Tsy hitotofa’e, tsy hifanalaka ama’ay ty hankàñe.
\v 11 Haonjoko amy andro zay ty kiboho’
\q1 i Davide nikoromakey
\q1 naho hakatoko o vinàkio;
\q1 naho hatroako o nihotrakeo,
\q1 vaho hamboareko manahake
\q1 tañ’andro taolo;
\v 12 Le ho fanaña’ iareo ty sehanga’ i Dame\f + \fr 9:1 \ft Fof 15:17\f*
\q1 naho o kilakila’ ondaty kanjieñe
\q1 ami’ty añarakoo,
\q1 hoe t’\nd Iehovà\nd* mpanao zay.
\v 13 Inao, ho tondroke ty andro,
\q1 hoe t’\nd Iehovà\nd*,
\q1 te ho losore’ ty mpitrabake ty mpanatake
\q1 naho ty mpandia valoboke
\q1 ty mpitongy tabiry;
\q1 le hamopoke divay mamy o vohitseo,
\q1 hikararake boak’an-kaboañeo.
\v 14 Le hafoteko ty fandrohiza’
\q1 ondatiko Israeleo,
\q1 naho haore’ iereo o tanàn-taoloo,
\q1 himoneña’ iareo;
\q1 naho hambole tanem-baloboke,
\q1 naho hinoñe divay ama’e,
\q1 naho hañalahala golobon-traka,
\q1 vaho ho kamae’ iareo o voka’eo.
\v 15 Ie hamboleko an-tane’ iareo eo,
\q1 vaho tsy hombotañe amy tane’
\q1 natoloko iareoy ka,
\q1 hoe t’\nd Iehovà\nd* Andrianañahare.
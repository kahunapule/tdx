\c 1
\p
\v 1 Ty enta’ i Amose\f + \fr 1:1 \ft Amose: Mavesatse; Mijiny\f*, mpiamo mpiarake e Tekoao\f + \fr 1:1 \ft Tekoa: Antsiva; nañatoañe\f*, ty nioni’e am’ Israele faha-i Ozià\f + \fr 1:1 \ft Ozià: ty haozara’ \+nd Iehovà\+nd*; ndra vi’e\f* mpanjaka’ Iehoda naho faha Iarobame\f + \fr 1:1 \ft Iarobame: mpiatreatre am’ondaty\f* ana’ Ioase\f + \fr 1:1 \ft Ioase: monjetse ndra miforehetse\f* mpanjaka’ Israele, taoñe roe taolo’ i fanginikinihan-taney.
\v 2 Hoe re:
\q1 Mitroñe boake Tsione ao t’\nd Iehovà\nd*;
\q1 naho mipoña-piarañanañañe
\q1 hirike Ierosalaime añe;
\q1 naho hangoihoy ty fiandraza’
\q1 o mpiarakeo,
\q1 vaho hiheatse ty andingo’ i Karmele\f + \fr 1:2 \ft Karmele: añondrivosy; fitatahañe; rifo\f*.
\q1 3 Hoe ty nafè’ \nd Iehovà\nd*:
\q1 Ty ami’ty fiolàñe telo’ i Damesèke\f + \fr 1:2 \ft Damesèke: gony pea lio; hoe miforehetse \f*
\q1 naho i fah’efa’ey,
\q1 le tsy hapoko ty fandilovañe aze,
\q1 ami’ty namofoha’ iareo i Gilade\f + \fr 1:2 \ft Gilade: ty venten-talily\f*
\q1 am-pamofohañe viñe.
\q1 4 F’ie hañitrifako afo mb’añ’anjomba’
\q1 i Kazaele\f + \fr 1:2 \ft Kazaele: i mahaoniñe an’Andrianañahare\f*
\q1 ze hamorototo o anjomba’
\q1 i Benhadadeo\f + \fr 1:2 \ft Benhadade: Ana’ i Hadade: korake; \f*.
\q1 5 Ho pozaheko ty sikada’ i Damesèke,
\q1 le haitoako o mpimoneñe
\q1 am-bavatane’ i Avene\f + \fr 1:2 \ft Avene: hakeo; ozatse; vara; hasotriañe\f* eio,
\q1 naho i mpitan-kobaiñe añ’anjomba’
\q1 i Edene aoy;
\q1 vaho hasese an-drohy mb’e Kire\f + \fr 1:2 \ft Kire: rova, kijoly; fivory\f*
\q1 mb’eo o nte-Arameo,
\q1 hoe ty nafè’ \nd Iehovà\nd*.
\q1 6 Hoe ty nafè’ \nd Iehovà\nd*:
\q1 Ty ami’ty fiolàñe telo’ i Azà\f + \fr 1:2 \ft Azà: Maozatse; Ose-lahy\f*,
\q1 naho i fah’efa’ey,
\q1 le tsy hapoko ty fandilovañe aze,
\q1 fa nasese’ iereo an-drohy ze hene mpimoneñe,
\q1 vaho naonjo’iereo mb’e Edome mb’eo,
\q1 7 Aa le hañitrifako afo ty kijoli’ i Azà,
\q1 ze hampangotomomoke o anjomba’eo.
\q1 8 Haitoako amy Asdode\f + \fr 1:2 \ft Asdode: vore: ina; hàlatse\f* o mpimone’eo
\q1 naho i mitan-kobaiñe e Askelone aoy
\q1 naho hampitoliheko hiatreke
\q1 i Ekrone ty tañako;
\q1 vaho hihomake ty sehanga’ o nte-Pilistio,
\q1 hoe t’\nd Iehovà\nd*, Talè.
\q1 9 Hoe ty nafè’ \nd Iehovà\nd*:
\q1 Ty ami’ty fiolàñe telo’ i Tsore,
\q1 naho i fah’efa’ey,
\q1 le tsy hapoko ty fandilovañe aze,
\q1 amy te fonga nasese’ iareo mb’ Edome
\q1 o an-drohio, vaho tsy
\q1 nitiahi’ iareo i fañinam-piroahalahiy;
\q1 10 Aa le hañitrifako afo ty kijoli’ i Tsore,
\q1 ze hamotseke o anjomba’eo.
\q1 11 Hoe ty nafè’ \nd Iehovà\nd*:
\q1 Ty ami’ty fiolàñe telo’ i Edome,
\q1 naho i fah’efa’ey,
\q1 le tsy hapoko ty fandilovañe aze,
\q1 amy te hinorida’e am-pibara
\q1 i rahalahi’ey naho nifoneña’e tsy hitretre;
\q1 le nainai’e nandriatse i fifomboa’ey
\q1 vaho nitolom-piloroloro avao.
\q1 12 Aa le hañirahako afo t’i Temane\f + \fr 1:2 \ft Tamane: i Atimoy; Afrika; fonitse\f*,
\q1 hamorototo o anjomba’ i Botsrào\f + \fr 1:2 \ft Botrà: hasotriañe, famorekekeañe\f*.
\q1 13 Hoe ty nafè’ \nd Iehovà\nd*:
\q1 Ty ami’ty fiolàñe telo’ i Amone,
\q1 naho i fah’efa’ey
\q1 le tsy hapoko ty fandilovañe aze,
\q1 amy te nirimite’ iareo o rakemba’
\q1 i Gilade nivesatseo,
\q1 hampientareñe ty efe-tane’ iareo.
\q1 14 Aa le hamiañako afo ty kijoli’ i Rabà\f + \fr 1:2 \ft Rabà: jabajaba; manandily; tea aly\f* hampangotomomoheñe o anjomba’eo,
\q1 hitraofa’e fikoiakoiahañe
\q1 amy andron-kotakotakey,
\q1 naho tio-bey añ’andro’ i tangololahiy;
\q1 15 le hisese mb’am-pandrohizañe añe
\q1 i mpanjaka’ey, ie naho o roandria’eo,
\q1 hoe t’\nd Iehovà\nd*.
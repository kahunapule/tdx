\c 5
\q1
\v 1 Mikoiha arè! ia ty ao t’ie hanoiñe azo!
\q1 Ia amo masiñeo ty hitoliha’o?
\q1
\v 2 Mañe-doza ami’ty minè ty hasosora’e,
\q1 zevoñe’ i famarahia’ey ty derendereñe.
\q1
\v 3 Fa nitreako te nivahatse ty dagola,
\q1 fe nozoñeko amy zao ty akiba’e.
\q1
\v 4 Lavi-pipalirañe o tiri’eo,
\q1 demoheñe an-dalambey ey,
\q1 vaho tsy eo ty mpandrombake.
\q1
\v 5 Kamae’ o salikoeñeo ty nitatahe’e,
\q1 tsindrohe’ iereo boak’am-patik’ao;
\q1 midañadaña amo vara’eo ty kòboñe
\q1
\v 6 Tsy miboak’ an-debok’ ao ty hasotriañe,
\q1 naho tsy mitiry an-tane ao ty hankàñe;
\q1
\v 7 Fe ampoheke t’indaty te samake
\q1 manahake ty fionjona’ ty fipitsin’afo.
\q1
\v 8 Izaho ho nipay an’Andrianañahare
\q1 vaho i Andrianamboatse
\q1 ty nitaroñako o entakoo—
\q1
\v 9 amy Mpanao raha mampañeveñe
\q1 tsy taka-tsikaraheñey,
\q1 raha tsitantane tsivatse.
\q1
\v 10 I mampahavy orañe an-tane atoy,
\q1 vaho mañirake rano an-teteke ey;
\q1
\v 11 Hampitongoà’e ambone o mirèkeo,
\q1 le honjonem-b’am-pipalirañe o mandalao.
\q1
\v 12 Avorembore’e ty kilili’ o kalitakeo, soa tsy hahapi-draha o taña’eo.
\q1
\v 13 Tsepahe’e ami’ty fikitrofa’e
\q1 o kanteo,
\q1 vaho misaok’ añe ty fikinià’o mengokeo.
\q1
\v 14 Ie manjo ieñe te antoandro,
\q1 mijimenjimè hoe an-kaleñe
\q1 te tsipinde-mena.
\q1
\v 15 Fe rombahe’e am-pibara am-bava’iareo, ty rarake am-pità’ o maozatseo.
\q1
\v 16 Aa le aman-ko tamae’e o rarakeo,
\q1 fe mampikite-bava ty haratiañe.
\q1
\v 17 Haha t’indaty endahan’ Añahare;
\q1 le ko tsambolitio’o\f + \fr 5:17 \ft  Rzs 3:12, Heb 12:6-8\f* ty fandilova’ i El-Sadai.
\q1
\v 18 Ie mandafa, le bandie’e;
\q1 mitrabake, le melañe’ o fità’eo.\f + \fr 5:18 \ft  Iir 32:42, Frv 3:31-32, Hos 6:1\f*
\q1
\v 19 Ho haha’e irehe
\q1 am-peh’ohatse eneñe;
\q1 Eka, im-pito tsy hipaok’ azo ty hankàñe.
\q1
\v 20 Ho jebañe’e ami’ty havilasy irehe
\q1 an-tsan-kerè,
\q1 naho ami’ty haozara’ i fibaray
\q1 an-tsàn’aly.
\q1
\v 21 Harovan-drehe ami’ty fifiaham-pameleke, f’ie tsy ho hembañe
\q1 te itsatohan-kekoheko.
\q1
\v 22 Hiankahafa’o ty hankàñe naho ty kerè,
\q1 le tsy hatahora’o ze bibi’ ty tane toy.
\q1
\v 23 Ie hirai-lia amo vato an-tetekeo
\q1 vaho hiharo-rehak’ ama’o
\q1 o biby an-kivokeo.
\q1
\v 24 Ho rendre’o te mierañerañe ty akiba’o,
\q1 ho tilihe’o ty golobo’o
\q1 le tsy ho motso ze ama’e ao.
\q1
\v 25 Ho fohi’o te maro o ana’oo,
\q1 ho mira ami’ty hatsifotofoto’ o ahetse
\q1 an-tane atoio o tarira’oo.
\q1
\v 26 Homb’an-kibori’o ao irehe
\q1 ami’ty haañon-kaantera’o,
\q1 manahake ty fitroara’ o toboron’
\q1 ampembao an-tsa’e.
\q1
\v 27 Heheke! fa nitsikarahe’ay, le ie Izay.
\q1 Inao! irendreho, ho ami’ty hasoa’o.
\c 16
\p
\v 1 Le hoe ty natoi’ Iobe:
\q1
\v 2 Fa maro ty entañe tsinanoko hoe zay,
\q1 songa mpañohò mahamonjetse.
\q1
\v 3 Tsy higadom-bao o reha-kafoakeo?
\q1 ke inoñe ty manigik’azo hanoiñe?
\q1
\v 4 Mete ho nivolambolañe manahake
\q1 anahareo raho,
\q1 naho nifandimbe toetse o tron-tikañeo,
\q1 mete ho nanoitoim-bolañe ama’ areo,
\q1 vaho nikofikofihako loha.
\q1
\v 5 Ho nampahaozare’
\q1 ty vavako nahareo,
\q1 vaho nampanintsiña’
\q1 ty fihetsen-tsoñiko.
\q1
\v 6 Fe ndra te mivolan-draho,
\q1 tsy mikepake ty hasotriako,
\q1 hahamaivañ’ ahy hao te mifoneñe.
\q1
\v 7 Fe nimokore’e raho henaneo,
\q1 fa nahabangý o mpiamako iabio rehe,
\q1
\v 8 Nampiforejeje ahiko rehe, mpitaroñe zay;
\q1 iatreatre’ ty faifoifoko,
\q1 manisý ahy an-tarehe.
\q1
\v 9 Nirimita’ ty haviñera’e, mitan-kabò amako, nialia’e vazañe; nabohiri’ i Rafelahikoy amako o fihaino’eo.
\q1
\v 10 Nampibolobea-palie amako,
\q1 tinakapi’ iareo amañ’inje ty fifiko,
\q1 le nihimpok’ amako.
\q1
\v 11 Toe nasesen’Añahare
\q1 amo raty tserekeo raho,
\q1 mbore navokovoko’e am-pità’
\q1 o tsy vokatseo.
\q1
\v 12 Nierañeran-draho,
\q1 fe nampivaletrahe’e.
\q1 Ginore’e am-bozoko vaho hinotohoto’e,
\q1 mbore najado’e ho fanolarañe.
\q1
\v 13 Miarikoboñe ahy o mpitàm-pale’eo, tseratserahe’e, abenta’e tsy aman-tretre
\q1 o tsapa-voakoo,
\q1 vaho adoandoa’e
\q1 an-tane eo o aferokoo.
\q1
\v 14 Boroboñake atovom-boroboñake
\q1 ty niboroboñaha’e ahy;
\q1 hoe fanalohaly t’ie mañoridañe.
\q1
\v 15 Nitrebehako gony ty holiko,
\q1 vaho napoko an-deboke ao ty tsifako.
\q1
\v 16 Nampandofiry
\q1 ty tareheko o tañikoo,
\q1 an-koli-masoko eo
\q1 ty talinjon-kavilasy;
\q1
\v 17 ndra te tsy aman-tsenge hery
\q1 o tañakoo,
\q1 mbore malio o halalikoo.
\q1
\v 18 O ry tane; ko lembefa’o ty lioko,
\q1 le ko mea’o fitofàñe o toreokoo.
\q1
\v 19 Ie amy zao hehe te an-dikerañe ao
\q1 i valolombelokoy, ambone ao i Mpañalañalakoy.
\q1
\v 20 Mikizak’ahy o rañekoo,
\q1 i Andrianañahare
\q1 ty fitsopaha’ o masokoo.
\q1
\v 21 Ehe t’ie nimpañalañalañe añivo’ ondatio naho i Andrianañahare,
\q1 manahake ty ana’ondaty aman-drañe’e.
\q1
\v 22 Aa ie añe ty taoñe tsy ampeampe,
\q1 le hionjomb’an-dalañe
\q1 tsy impolian-draho.
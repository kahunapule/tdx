\c 13
\q1
\v 1 Inao! fa nitreako iaby zao,
\q1 tsinano’ ty sofiko vaho maharendreke.
\q1
\v 2 Ze fohi’areo, apotako ka;
\q1 Izaho tsy zai’ areo.
\q1
\v 3 Fe te hivolañe amy El-Sadai raho,
\q1 te hifanointoiñe aman’ Añahare.
\q1
\v 4 Mpanosoke vande nahareo,
\q1 songa mpanaha tsy manjofake.
\q1
\v 5 Ehe t’ie vata’e nianjiñe,
\q1 le ho natao hihitse!
\q1
\v 6 Ehe janjiño ty havereko,
\q1 vaho janjiño ty fanoroan-tsoñiko
\q1
\v 7 Hisaontsy hamengohañ’ aman’Añahare hao,
\q1 hilañona’areo famañahiañe?
\q1
\v 8 Handombok’ aze v’inahareoo?
\q1 h’ondati-aivo, mpihalaly ho an’Andrianañahare hao?
\q1
\v 9 Hahasoa anahareo hao te itsikaraha’e?
\q1 Hamañahy Aze hao nahareo
\q1 manahake ty famañahiañe ondaty?
\q1
\v 10 Ie ho trevohe’e
\q1 te mirihy añ’etake.
\q1
\v 11 Tsy hampangebahebak’ anahareo hao ty enge’e?
\q1 naho hivotrak’ ama’ areo ty fañeveñañe.
\q1
\v 12 Oha-drehan-davenoke
\q1 ty onin-taro’ areo,
\q1 fiaron-dietse ty fikala’ areo.
\q1
\v 13 Mianjiña, apoho raho hivolañe
\q1 le adono ho amako ty toly.
\q1
\v 14 Ino ty andrambesako?
\q1 ami’ty nifeko ty nofoko,
\q1 vaho apoko an-tañako ty fiaiko.
\q1
\v 15 Ndra te havetra’e, ie ty fatokisako
\q1 fe hiverok’ añ’atrefa’e raho
\q1 ty amo satakoo,
\q1
\v 16 Vaho zao ty ho fandrombahañe ahy:
\q1 te tsy hiatrek’aze ty tsy aman-Kake
\q1
\v 17 Tsendreño o entakoo,
\q1 naho ty lañonako an-dravembia’ areo.
\q1
\v 18 Ingo, fa nalahako i tarokoy,
\q1 apotako te hahazo to.
\q1
\v 19 Ia ty hifanjomotse amako?
\q1 le ho nitsiñe amy zao raho
\q1 vaho nikenkañe.
\q1
\v 20 Ehe ty raha roe avao
\q1 ty tsy hanoa’o ahy,
\q1 le tsy hietahako o lahara’oo.
\q1
\v 21 Ahankaño amako ty fità’o,
\q1 le ehe tsy hampianifañe ahy
\q1 ty fañeveñako ama’o
\q1
\v 22 Ie amy zao koiho, le hanoiñe raho,
\q1 ke angao hivolan-draho vaho toiño.
\q1
\v 23 Fire o fandilarako naho hakeokoo?
\q1 Ampahafohino ahy ty fiolako
\q1 naho o tahikoo,
\q1
\v 24 Akore te añetaha’o laharañe,
\q1 vaho manao ahy ho rafelahi’o?
\q1
\v 25 Hampititititihe’o hao ty ravets-atae
\q1 asiotsion-tioke,
\q1 ho heañe’o hao ty kafo maike?
\q1
\v 26 Fa anokira’o raha mafaitse raho,
\q1 vaho ampandova’o ahy
\q1 o hakeoko te niajalahy.
\q1
\v 27 Añombea’o longòke o tombokoo,
\q1 naho efera’o ty ho nilian-tombokoo.
\q1
\v 28 ie mihamomoke hoe raha lo raho,
\q1 hoe saroñe nihanem-bararaoke.
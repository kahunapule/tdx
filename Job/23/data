\c 23
\p
\v 1 Hoe ty natoi’ Iobe:
\q1
\v 2 Mafaitse ty toreoko henaneo,
\q1 taña-miletraletra ty amy hatreontreoko.
\q1
\v 3 Ehe te napotako ty hahatreavako Aze,
\q1 hiheovako mb’am-piambesa’e mb’eo.
\q1
\v 4 Halahako aolo’e eo ty amako,
\q1 vaho hatsafeko veroke ty vavako.
\q1
\v 5 Ho azoko ty entañe havale’e ahy,
\q1 vaho ho rendreko ty hitsara’e.
\q1
\v 6 Hatreatré’e ami’ty hara’elahin-kaozara’e hao?
\q1 Aiy, f’ie ho haoñe’e.
\q1
\v 7 Mete hilahatse ama’e ty vañoñe,
\q1 hamotsorañe ahy nainai’e
\q1 amy Mpizakakoy.
\q1
\v 8 Hehe te mionjon-draho, f’ie tsy eo,
\q1 midisa-voly, fa tsy isako,
\q1
\v 9 ie mitoloñ’an-kavia, tsy treako,
\q1 ie mitolike mb’àn-kavana,
\q1 tsy rendreko.
\q1
\v 10 Fe arofoana’e ty lala fombàko,
\q1 ie fa nitsoeha’e le hiboake hoe volamena.
\q1
\v 11 Nahafitinoñe i lia’ey ty tomboko,
\q1 nifaharako i lala’ey vaho tsy nitsile.
\q1
\v 12 Tsy nisitahako o nafèm-pivimbi’eo;
\q1 nahajako o tsaram-palie’eo
\q1 mandikoatse ty anjara rimako.
\q1
\v 13 F’ie tsy roe tsy telo,
\q1 ia ty hampitolik’ aze?
\q1 anoe’e iaby ze satrin’arofo’e.
\q1
\v 14 Ie ro mañeneke o atolots’ ahikoo:
\q1 maro ty fanoe’e hoe Izay.
\q1
\v 15 Aa le hirevendreven-draho
\q1 añ’atrefa’e eo;
\q1 izaho mitsakore, le añeveñako.
\q1
\v 16 Ampianifan’ Añahare ty troko,
\q1 ampangebahebae’ i El-Sadai,
\q1
\v 17 Toe tsy naitoañ’ añatrefa’ i ieñey iraho,
\q1 naho nisaroña’e an-tareheko i fimoromoroñañey.
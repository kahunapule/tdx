\c 12
\p
\v 1 Nanoiñe ami’ty hoe t’Iobe:
\q1
\v 2 Toe inahareo avao ro ondaty,
\q1 vaho hitrao-pihomak’
\q1 ama’ areo ty hihitse.
\q1
\v 3 Fa toe mahilala ka iraho,
\q1 tsy inahareo avao;
\q1 Tsy zai’ areo iraho.
\q1 Ia ty tsy mahafohiñe o raha rezao?
\q1
\v 4 Fiankahafa’ o rañekoo iraho:
\q1 Kanjie’e t’i Andrianañahare,
\q1 vaho toiñe’e,
\q1 Fitohafañe i vañoñe tsy aman-kilay.
\q1
\v 5 Tsambolitio’ ty miagaregañe ty failo,
\q1 ie nihentseñañe ho a
\q1 o mipolititse am-pandiao.
\q1
\v 6 Mierañerañe ty kiboho-malaso,
\q1 le tsi-añoleñañe ty manigìk’ an’Andrianañahare,
\q1 o mitintiñe ty ndrahare’e am-pità’eo.
\q1
\v 7 Fe añontaneo o bibio,
\q1 hampandrendreha’ iareo;
\q1 naho o voro-mitiliñeo,
\q1 hitalilia’ iareo;
\q1
\v 8 ke misaontsia ami’ty tane toy,
\q1 hañòha’e azo,
\q1 apoho hitaroña’ o fian-driakeo.
\q1
\v 9 Ia amy rezay ro tsy mahafohiñe t’ie
\q1 nanoem-pità’ \nd Iehovà\nd*?
\q1
\v 10 Kila am-pità’e ao ty fiai’ ze veloñe,
\q1 naho ty kofò’ ze hene ondaty.
\q1
\v 11 Tsy mpitsò-bolañe hao ty ravembia, manahake ty fitsopehan-dañilañy
\q1 ty mahakama?
\q1
\v 12 Amo antetseo hao ty hihitse,
\q1 amo lava’ androo hao ty hilala?
\q1
\v 13 Aman’Añahare o hihitse naho haozarañeo; ama’e o fanoroañe naho hilalao.
\q1
\v 14 Heheke, mandrotsake re,
\q1 le tsy hamboareñe ka;
\q1 agabe’e ao t’indaty,
\q1 vaho tsy ho hahañe ka.
\q1
\v 15 Hehe te kalaña’e o ranoo, le maike;
\q1 irahe’e ka iereo, le añinahinà’e ty tane.
\q1
\v 16 Ama’e ty hafatrarañe naho ty hilala;
\q1 aze ty finitake naho ty mpamitake
\q1
\v 17 Ampañaveloa’e tsy aman-kana
\q1 o mpanoroo,
\q1 vaho ampigege’e o mpizakao.
\q1
\v 18 Abala’e ty kitambem-panjaka
\q1 vaho diaña’e sokotry ty vania’e.
\q1
\v 19 Asese’e tsy aman-kana o mpisoroñeo naho gorè’e ty fanalolahy.
\q1
\v 20 Ampitsiñe’e ty lañona’ o matoeo, naho afaha’e ty hilala’o antetseo.
\q1
\v 21 Ampidoaña’e inje o ana-donakeo naho abala’e ty sadia’ o maozatseo.
\q1
\v 22 Ventabentare’e o raha mietak’ añ’ieñeo, aboa’e an-kazavàñe o talinjon-kavilasio.
\q1
\v 23 Onjone’e o fifeheañeo naho rotsahe’e; atratrañahe’e o fifelehañeo
\q1 vaho asese’e an-drohy añe.
\q1
\v 24 Ampimotsoe’e arofo
\q1 o mpiaolo’ ty tane toio,
\q1 vaho ampirerererè’e an-dratraratra
\q1 tsy aman-dalañe añe.
\q1
\v 25 Ie mijimejime añ’ ieñe ao
\q1 tsy an-kazavàñe;
\q1 midaleandaleañe hoe jike.
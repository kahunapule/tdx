\c 19
\p
\v 1 Aa le hoe ty natoi’ Iobe :
\q1
\v 2 Pak’ombia nahareo
\q1 ro mbe hampiojeoje ty troko naho hampipinepinek’ahy an-tsaontsy?
\q1
\v 3 Im-polo ty nañonjira’ areo ahiko
\q1 vaho tsy mahasalats’ anahareo
\q1 ty mañaraty ahy.
\q1
\v 4 Aa naho nitò t’ie nandilatse, le midoñ’ amako avao i tahiñey.
\q1
\v 5 Naho mivongevòngek’ amako nahareo manisý ahy amo injekoo,
\q1
\v 6 Le mahafohina te nifotetse amako,
\q1 t’i Andrianañahare
\q1 vaho narikato’e amako ty harato’e.
\q1
\v 7 Mitoreo iraho fa nikatramoeñe
\q1 fe tsy amam-pañaoñe;
\q1 mikanjy, fe tsy añomean-to.
\q1
\v 8 Finahepahe’e ty lalako tsy handenàko,
\q1 naho napo’e añ’oloñoloko ao ty ieñe.
\q1
\v 9 Nampikorendahe’e amako ty engeko,
\q1 vaho nafaha’e an-dohako ao
\q1 i sabakam-bolonahetsey.
\q1
\v 10 Narotsa’e mb’etia mb’atia,
\q1 le fa añe iraho:
\q1 ombota’e hoe hatae ty fitamàko.
\q1
\v 11 Nasoleba’e amako ka ty haviñera’e
\q1 vaho atao’e ho rafelahi’e.
\q1
\v 12 Mitotoke amako o lahindefo’eo,
\q1 mitoañe mb’amako
\q1 le mitobe añariary i kibohokoy.
\q1
\v 13 Napo’e lavitse ahy o rahalahikoo,
\q1 vaho fonga alik’amako o nimpiamakoo.
\q1
\v 14 Namorintseñe ahy o longokoo,
\q1 nañaliño ahy o rañekoo.
\q1
\v 15 O mitobok’ añ’anjombakoo,
\q1 naho o anak’ampatakoo,
\q1 songa manao ahy ho ambahiny,
\q1 toe renetane am-pahaisaha’e.
\q1
\v 16 Tokaveko ty mpitoroko, fe tsy manoiñe,
\q1 ndra te itoreovam-bavako.
\q1
\v 17 Mampangorý i valiko ty kofòko,
\q1 vaho heje’ ty amorin-dreneko.
\q1
\v 18 Manirìk’ahy o anak’ajalahio,
\q1 ie miongake iraho, onjira’ iareo.
\q1
\v 19 Malaiñ’ahy iaby o atehenakoo;
\q1 tsambolitio’ o nikokoakoo.
\q1
\v 20 Mipitek’ ami’ty holiko naho
\q1 ami’ty nofoko o taolakoo,
\q1 vaho an-tain-tsìko avao ty nimolaoreko.
\q1
\v 21 Tretrezo iraho, iferenaiño, ry rañeko;
\q1 fa nipaok’ ahy ty fitàn’Añahare.
\q1
\v 22 Ino ty ampisoaña’ areo ahy hoe t’ie Andrianañahare?
\q1 Tsy mahaeneñ’ anahareo hao o holikoo?
\q1
\v 23 Ee te nisokireñe o volako zao!
\q1 Lonike t’ie nipatereñe am-boke ao!
\q1
\v 24 Ee any t’ie sokirañe
\q1 an-tsantilò viñe naho firake
\q1 am-bato tsy ho modo!
\q1
\v 25 Fa naho izaho, apotako te veloñe
\q1 i Mpijebañ’ahikoy,
\q1 ie hijohañe ambone’
\q1 o lembokeo an-tsengaha’e añe.
\q1
\v 26 Le ie fa momoke ty holiko—
\q1 ty mianto toy, ho treako boak’ ami’ty nofoko t’i Andrianañahare;
\q1
\v 27 Eka, hahatrea Aze iraho;
\q1 o masokoo ro hahaisak’ aze fa tsy ty ila’e.
\q1 Momoke o añ’ovakoo!
\q1
\v 28 Hera hanao ty hoe nahareo:
\q1 Akore ty hampisoañan-tikañ’ aze?
\q1 Ino ty lengo’e ho tendreke
\q1 hanesehañ’ aze?
\q1
\v 29 Mihembaña amy fibaray; amy te minday falilovam-pibara o haviñerañeo,
\q1 hahafohina’ areo te eo ty zaka.
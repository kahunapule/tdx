\c 4
\p
\v 1 Le hoe ty natoi’ i Elifaze nte-Temane :
\q1
\v 2 Hampihivivioke azo hao
\q1 ty fimanea’ay rehak’ ama’o?
\q1 fa Ia ty maha-lie-batañe tsy hivolañe?
\q1
\v 3 Ingo te maro ty nanare’o,
\q1 fa nampaozare’o ty fitañe mavozo.
\q1
\v 4 Fiatoa’ o mitsikapio o saontsi’oo;
\q1 nampifatrare’o o ongotse mikoletrao;
\q1
\v 5 F’ie nizò azo henaneo,
\q1 ihe ka ty midazidazìtse; nioza ama’o, le minevenevetse;
\q1
\v 6 Tsy o havañona’oo hao ty fatokisa’o
\q1 vaho fitamà’o ty fahitin-dala’o?
\q1
\v 7 Ehe, tiahio hey:
\q1 Ia ty nikoromake te nalio-tahiñe?
\q1 Aia ty vañoñe naitoeñe?
\q1
\v 8 Aa naho o nitreakoo:
\q1 hambañe ty tatahe’ ty mpitraba-karatiañe,
\q1 naho ty mpitongy kilily.
\q1
\v 9 Ie mihomak’ ami’ty kofòn’ Añahare,
\q1 mikoromak’ ami’ty
\q1 fiforoaham-pifombo’e.
\q1
\v 10 Mitromoro ty liona
\q1 mireñetse ty liona romotse,
\q1 fe poñafeñe o nifem-parasy tora’eo,
\q1
\v 11 Mate ty liona-lahi’e te po-tsindroke,
\q1 mibarakaike ty anan-diona rene’e,
\q1
\v 12 Nasese amako añ’etake ty volañe,
\q1 nitsepahen-tsòfiko ty nitangongoe’e .
\q1
\v 13 Nitsakoreñe añ’aroñaron-kaleñe,
\q1 ie lampon-drotse ondatio,
\q1
\v 14 Niazo ty anifan-draho, nirevendreveñe, nampititititihe’e o taolako iabio.
\q1
\v 15 Nihelañe añatrefan-tareheko eo
\q1 ty angatse,
\q1 niriñariña o volon-tsandrikoo.
\q1
\v 16 Nijohan-dre,
\q1 fe tsy nirendreko ty vinta’e;
\q1 nitroatse aolo’ o masokoo ty vente’e,
\q1 nianjiñe, le inao ty fiarañanañañe
\q1 nanao ty hoe :
\q1
\v 17 Ho to añatrefan’ Añahare hao
\q1 t’i raolombelo?
\q1 halio te amy Namboatse azey hao ondatio?
\q1
\v 18 Heheke ndra o mpitoro’eo tsy atokisa’e,
\q1 mbore anisia’e lilatse o anjeli’eo,
\q1
\v 19 Àntsake o mpimoneñe an-traño taneo,
\q1 O faha’eo an-debok’ ao, ie ho pìneke aolo’ ty fizara!
\q1
\v 20 Ie demok’ añivo’ ty manjirik’andro naho ty haleñe;
\q1 modo kitro-katroke tsy ihaoñañe.
\q1
\v 21 Tsy nombotañe an-tro’e ao
\q1 hao o talin-kivoho’eo?
\q1 Ie mihomak’ avao, tsy aman-kilala!
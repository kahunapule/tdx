\c 2
\p
\v 1 Tendreke indraike te ie nitotsak’eo o anan’ Añahareo hiatrefa’ iareo am’ \nd Iehovà\nd*, le nitsatok’ am’ iareo ao ka i mpañinjey hiatrek’ am’ \nd Iehovà\nd*.
\p
\v 2 Le hoe t’\nd Iehovà\nd* amy mpañinjey, Boak’ aia v’iheo? Le hoe ty natoi’ i mpañinjey am’ \nd Iehovà\nd*, Boak’ ami’ty fihelahelàko an-tane añe naho ty fijelanjelañako ama’e.
\v 3 Le hoe t’\nd Iehovà\nd* amy mpañinjey, Fa hinarahara’o hao t’Iobe mpitoroko? amy t’ie tsy añirinkiriñañe an-tane atoy, ie ondaty vañoñe tsy aman-kila; añeveña’e t’i Andrianañahare naho ambohoa’e ty raty; vaho mbe tana’e ty havantaña’e ndra te ihe nañosik’ Ahy ama’e, handrotsak’ aze tsy aman-tali’e.
\v 4 Le hoe ty natoi’ i mpañinjey am’\nd Iehovà\nd*, Holitse hasolo holitse, eka, hatolo’ ondaty ze hene fanaña’e ami’ty fiai’e.
\v 5 Fe ahitio henaneo o fità’oo naho gineo ty taola’e naho ty nofo’e vaho honjira’e an-dahara’o.
\v 6 Le hoe t’\nd Iehovà\nd* amy mpañinjey, Ingo an-taña’o re; fe arovo ty fiai’e.
\v 7 Aa le nienga boak’ añ’atrefa’ \nd Iehovà\nd* eo i mpañinjey vaho zinevo’e am-bae-tovoañe t’Iobe boak’ an-dela-pandia’e pak’an-dengo’ i añambone’ey.
\v 8 Nandrambe tseram-balàñe re hangaotse ty sandri’e, ie niambesatse an-davenoke ao.
\p
\v 9 Le hoe ty vali’e tama’e: Mbe ifahara’o hao ty havañona’o? Injeo t’i Andrianañahare vaho mihomaha.
\p
\v 10 Fa hoe re tama’e, Manao tambaimbain-drakemba deren-drehe. Ty soa avao hao ty ho rambesentika am-pitàn’Añahare? Tsy hirambesañe ka hao ty raty? Amy ie iaby zay, tsy nandilatse am-pivimby t’Iobe.
\p
\v 11 Aa naho nahajanjiñe i fonga feh’ohatse nifetsak’ ama’ey ty rañe’ Iobe telo, le songa nañavelo mb’eo boak’ an-toe’e añe; t’i Elifatse\f + \fr 2:11  \ft   Elifatse: Andrianañahare ty haozara’e\f* nte-Temane naho i Bildade\f + \fr 2:11  \ft   Bildade: Anam-pifandierañe\f* nte Sohe vaho i Tsofare\f + \fr 2:11  \ft   Tsofare: Tsikisoisoy\f* nte Naamate, ie nifamotoañe te hiheo mb’eo hiferenaiñe vaho hañohò’ aze.
\v 12 Aa ie nampiandram-pihaino eñe le tsy nahafohiñe aze vaho nipoñafe’ iereo ty fangoihoy; songa nandriatse ty saro’e naho nampibobo debok’ ambone’ ty añambone’e mb’ an-dikerañe ey.
\v 13 Aa le nindre niambesatse ama’e an-tane eo fito andro naho fito haleñe iereo, songa tsy nahakofòke volan-draik’ ama’e: amy te nioniñe ty halozan-kaorea’e.
\c 7
\q1
\v 1 Tsy lily hao ty fitromaha’ ondaty
\q1 an-tane atoy?
\q1 Tsy mira ami’ty androm-pièke hao
\q1 o andro’eo?
\q1
\v 2 Manahake ty filelalela’ ondevo ty aloke naho ty fitamam-pièke ty rima’e,
\q1
\v 3 ty anolorañ’ ahy volan-kafoake,
\q1 ie nitendreñe halen-kaemberañe.
\q1
\v 4 Zaho mandre, manao ty hoe:
\q1 Ombia ty hitroarako, fa lava i haleñey,
\q1 le mivoamboañe avao
\q1 ampara’ te manjirike.
\q1
\v 5 Misikiñ’oletse naho pakoram-potake
\q1 ty sandriko,
\q1 mijiri-gañe ty holiko vaho mandrano.
\q1
\v 6 Masika te amy sozom-panenoñey
\q1 o androkoo,
\q1 ie mihelañe añe po-pitamàñe.
\q1
\v 7 Ehe tiahio te kofòke avao ty haveloko:
\q1 toe tsy hahatrea hasoa ka o masokoo.
\q1
\v 8 Tsy ho onim-pihaino’ i mahaisak’ ahikoy: amako o fihaino’oo fe tsy eo raho.
\q1
\v 9 Ie misaoke ty rahoñe, le añe:
\q1 Izay ty igodaña’ ty an-kibory ao,
\q1 tsy hiboaha’e ka.
\q1
\v 10 Tsy himpolia’e i anjomba’ey,
\q1 ie tsy hapota’ i akiba’ey.
\q1
\v 11 Aa le tsy hijomohòn-draho;
\q1 hivolañe ami’ty falorean-troko,
\q1 hitoreo ami’ty hafairañe añ’ovako ao.
\q1
\v 12 I riakey hao raho, ke i fañaneñey
\q1 kanao nampijilovañe?
\q1
\v 13 Ie anoeko ty hoe
\q1 te ho hohòe’ i tihikoy,
\q1 te hampanintsiñe ty toreoko
\q1 i fandreakoy,
\q1
\v 14 le ampihembaña’o ami’ty nofy naho ampirevendreveña’o añ’aroñaroñe,
\q1
\v 15 le joboñe’ ty fiaiko t’ie dageañeñe,
\q1 hamake hikenkañe ty amo taolakoo,
\q1
\v 16 f’ie minike, tsy ho veloñe nainai’e:
\q1 apoho, fa kafoak’ avao o androkoo.
\q1
\v 17 Inoñ’ ondatio te honjone’o?
\q1 te hapite’o ama’e ty arofo’o?
\q1
\v 18 T’ie tilihe’o boak’andro,
\q1 vaho tsohe’o lomoñandro?
\q1
\v 19 Ombia t’ie hitolike tsy hisamb’ahy,
\q1 apoho ho bangìñe hey raho
\q1 hahateleñako ty iveko?
\q1
\v 20 Nanao hakeo hao raho,
\q1 ino o nanoekoo, ry Mpijilo ondatio?
\q1 ino ty nanoe’o ahy fanolarañe,
\q1 hañavesatse ty sandriko?
\q1
\v 21 Akore te tsy apo’o o tahikoo,
\q1 te tsy haha’o o hakeokoo?
\q1 f’ie hiroro an-debok’ ao te aniany;
\q1 ho paia’o, fa tsy ho eo.
\c 29
\p
\v 1 Tinoi’Iobe i lañona’ey, ami’ty hoe:
\q1
\v 2 Ee t’ie nanahake o volañeo,
\q1 naho o andro narovan’ Añahare ahikoo;
\q1
\v 3 ie niiloilo ambone’ lohako eo ty failo’e,
\q1 naho i hazavà’ey ty nirangako añ’ieñe ao;
\q1
\v 4 ie tañ’andro naha añoñ’ay ahy,
\q1 vaho tambone’ kibohoko eo
\q1 ty firañetan’ Añahare;
\q1
\v 5 ie mbe tamako t’i El-Sadai,
\q1 naho niarikoboñ’ ahy o keleiakoo;
\q1
\v 6 ie nisasan-kendron-dronono o liakoo,
\q1 vaho nadoandoa’ o vatoo amako
\q1 ty menake!
\q1
\v 7 Ie niakatse mb’an-dalambein-drova mb’eo raho,
\q1 ie rinambeko antameañe eo
\q1 i fitobohakoy.
\q1
\v 8 Nisitak’ ahiko o ajalahio te zoeñe,
\q1 songa niongake ty bey vaho nijohañe;
\q1
\v 9 Nitroatse ami’ty fivesoveso’e
\q1 o roandriañeo vaho nitàm-palie.
\q1
\v 10 Nianjiñe ty fiarañanaña’ o roandriañeo,
\q1 le nipitek’ an-dañilañy o famele’eo.
\q1
\v 11 Ie jinanjin-dravembia,
\q1 le natao’e haha raho,
\q1 ie niisam-pihaino, le nitalily ahy;
\q1
\v 12 amy te rinombako ty rarake
\q1 nikai-drombake,
\q1 i bode-rae tsy amam-pañimbay.
\q1
\v 13 Nivotrak’ amako ty tata’ i nipetrokey,
\q1 vaho nampisaboeko an-kaehake
\q1 ty arofo’ o vantotseo.
\q1
\v 14 Niombeako ty havantañañe,
\q1 le nisalora’e;
\q1 nanahake ty sabaka reke-tsarimbo
\q1 ty havañonako.
\q1
\v 15 Ni-fihaino ami’ty fey raho,
\q1 naho fandia amo kepekeo.
\q1
\v 16 Ni-rae’ o poie’eo,
\q1 vaho nitsikaraheko
\q1 ty nipaia’ i alik’amakoy.
\q1
\v 17 Pinekako ty famotsi’ o tsereheñeo naho tinavako amo nife’eo
\q1 i nitsindrohe’ey.
\q1
\v 18 Le hoe ty fitsakoreako,
\q1 t’ie hikenkañe añ’akibako ao,
\q1 naho hampimiràko amo faseñeo ty androko;
\q1
\v 19 mitsiriaria mb’an-drano o vahakoo vaho mialeñe amo tsampakoo ty zono.
\q1
\v 20 Vao amako nainai’e ty engeko,
\q1 vaoeñe an-tañako ao ty faleko.
\q1
\v 21 Nijanjiñe naho nandiñe ahy ondatio,
\q1 nianjiñe ty amy famereako.
\q1
\v 22 Ie nilañon-draho, tsy nisaontsy iereo,
\q1 nitsopatsopak’ am’iereo o entakoo.
\q1
\v 23 Hoe orañe ty nandiñisa’ iareo ahiko;
\q1 ie nipaña-palie
\q1 hoe aman’ oram-panjaka.
\q1
\v 24 Nisomilahako t’ie tsy niantoke;
\q1 le tsy nazè’ iereo ty filoeloean-tareheko.
\q1
\v 25 Jinoboko ty lala hombà’ iareo
\q1 vaho nitoboke hoe talè,
\q1 nimoneñe hoe mpanjaka ami’ty borizà’e,
\q1 manahake ty mpañohòm-pandala.
\c 31
\q1
\v 1 Fa nifañina amo masokoo iraho;
\q1 akore arè ty hikirofako ty somondrara?
\q1
\v 2 Inoñ’amy zao ty anjarako
\q1 aman’ Añahare ambone ao,
\q1 naho ty lovako amy El-Sadai
\q1 andikerañe añe?
\q1
\v 3 Tsy feh’ohatse ho a o lo-tserekeo hao, hekoheko ho a o mpitolon-karatiañeo?
\q1
\v 4 Tsy vazoho’e hao o lalakoo,
\q1 naho iahe’e iaby o liakoo?
\q1
\v 5 Aa naho nindrezako lia t’i Remborake,
\q1 ndra nalisa mb’am-pamañahiañe
\q1 mb’eo o tombokoo—
\q1
\v 6 Le ehe t’ie ho lanjaeñe
\q1 am-pandanjañe to,
\q1 hahàrofoanan’Añahare ty havantañako!
\q1
\v 7 Naho nitsile amy lalañey ty tomboko,
\q1 naho nañorike o masokoo ty foko,
\q1 naho nipiteha’ ty pepo o tañakoo;
\q1
\v 8 le soa iraho te hitongy hikamà’ ondaty;
\q1 vaho hombotañe ze mitiry ho ahy.
\q1
\v 9 Naho nisigihe’ ty rakemba ty foko,
\q1 naho nivoñoñe
\q1 an-dalan-drañeko eo;
\q1
\v 10 ee te ho hafa ty handisaña’ i valiko,
\q1 naho ami’ty ila’e ty hibaboha’e.
\q1
\v 11 Ie ho ni-hakeo mena,
\q1 tahiñe mañeva mpizaka,
\q1
\v 12 ho ni-afo namorototo
\q1 pak’an Tsikeokeok’ ao,
\q1 ho fonga nombota’e reke-bahatse
\q1 o nivokarekoo.
\q1
\v 13 Aa naho ninjèko ty zo’ ondevoko
\q1 lahy ndra ampela,
\q1 ie naneseke toreo ahy;
\q1
\v 14 le ino ty hanoeko naho mitroatse
\q1 t’i Andrianañahare?
\q1 ino ty havaleko aze naho ampamolilia’e?
\q1
\v 15 Tsy namboatse aze ka hao i nitsene
\q1 ahy an-koviñey?
\q1 Tsy Ie avao ty nandranjy anay
\q1 an-koviñ’ ao?
\q1
\v 16 Aa naho nitanako ami’ty poie’e ty nipaia’e, ndra nampaieñe
\q1 ty fihaino’ i vantotsey,
\q1
\v 17 naho niareñaren-draho te nitendre,
\q1 tsy nanisako ty bode—
\q1
\v 18 Toe ni-ajalahy iraho t’ie nibeizeko
\q1 manahake te ni-rae’e,
\q1 boak’an-kovin-dreneko ao
\q1 ty niaoloako i vantotsey—
\q1
\v 19 aa naho nitreako ty mpirererere
\q1 tsy aman-tsikiñe,
\q1 ndra ty rarake tsy aman-tsaroñe,
\q1
\v 20 naho tsy nitahy ahy o toha’eo,
\q1 vaho tsy nampafana aze ty
\q1 volon’ añondriko;
\q1
\v 21 naho nonjoñeko haoke ty bode,
\q1 ie nitreako an-dalambey ey
\q1 hañonjonako ty ahiko;
\q1
\v 22 le angao hikalatrake
\q1 an-tsoroko ao ty fangalin-tsoroko,
\q1 vaho hapitsok’ am-pikatsoha’e
\q1 ty sirako.
\q1
\v 23 Amy te mampangebahebak’ ahy
\q1 ty hankàñe boak’aman’ Añahare,
\q1 vaho tsy ho nanoeko ty amy enge’ey.
\q1
\v 24 Naho natokisako ty volamena,
\q1 ndra nataoko te fiatoako
\q1 ty volamena ki’e,
\q1
\v 25 aa naho nirebehako ty hamaro o varakoo, ty amy habey natonton-tañakoy;
\q1
\v 26 naho nijiloveko i àndroy
\q1 amy fipisaña’ey,
\q1 ndra i volañey te misitse an’ enge’ey,
\q1
\v 27 naho sinigìke añ’etake ty troko vaho nañifik’oroke boak’ am-bavako ty tañako;
\q1
\v 28 le ho ni-hakeo fikai-jaka ka!
\q1 ie ho nivalik’ aman’ Añahare
\q1 ambone ao.
\q1
\v 29 Naho nahafale ahy ty fiantoa’ o malaiñe ahikoo,
\q1 kera nitrehañe t’ie nivovoan-kankàñe.
\q1
\v 30 Tsie, tsy napoko hanan-tahiñe ty vavako hitake ty fiai’e am-pàtse—
\q1
\v 31 Tsy nanao ty hoe hao
\q1 o mpitoron-kivohokoo:
\q1 Ia ty mahatrea
\q1 ty tsy nanjañe’ i mahakama’ey!—
\q1
\v 32 Tsy nibabòfok’ alafe ao ty ambahiny,
\q1 fa nisokafeko amo mpañaveloo o lalakoo.
\q1
\v 33 Aa naho naetako manahake i Dame
\q1 ty fiolàko
\q1 ndra nakafiko añ’arañako ao o hakeokoo,
\q1
\v 34 ie nampiholibalà ahy i màroy,
\q1 nampianifaña’ ty inje’ o mpirofokoo,
\q1 le nitsiñe avao, tsy niakatse an-dalañe.
\q1
\v 35 Ee te eo ty hijanjiñe ahy!
\q1 Intoy ty soniako!
\q1 Ho toiñe’ i El-Sadai abey,
\q1 naho i taratasin-tsisý
\q1 sinokin-drafelahikoy!
\q1
\v 36 Toe ho ni-vavèko an-tsoroko Izay;
\q1 ho ni-vahoreko amako hoe sabaka;
\q1
\v 37 ho volilieko ama’e o liakoo;
\q1 ho niatrefako hoe roandriañe.
\q1
\v 38 Aa naho mitoreo amako ty taneko,
\q1 naho mitrao-pirovetse o vavahali’eo;
\q1
\v 39 naho nihaneko ty voka’e fa tsy nandoa drala vaho nampiselekaiñe ty tompo’e,
\q1
\v 40 le ee t’ie hitiriam-patike hasolo
\q1 ty ampemba,
\q1 hisatse hasolo ty tsako.
\p Nigadoñe amy zao ty lañona’Iobe.
\c 17
\q1
\v 1 Fa demoke ty troko,
\q1 le modo o androkoo; vaho veka’e amako ty kibory.
\q1
\v 2 Toe amako atoa o mañinje ahikoo;
\q1 naho harefe’ o masokoo
\q1 ty fanigiha’ iareo?
\q1
\v 3 Toloro antoke henaneo, Ihe ro tsoake, ia ka ty hifampipao-pitàñe amako?
\q1
\v 4 Fa nakite’o ty tro’ iareo tsy hahilala,
\q1 aa le tsy honjone’o.
\q1
\v 5 Ie mifosa rañetse hahazoa’e raha,
\q1 le hilesa ka o mason’ ana’eo.
\q1
\v 6 Fe nanoa’e mpitolom-bola’ ondaty;
\q1 firorà’ o lahilahio ty tareheko.
\q1
\v 7 Nampaieñe ty fioremeñako o masokoo,
\q1 hoe talinjo avao o fangefangekoo.
\q1
\v 8 Ilatsa’ ondaty vantañeo, hitrobo-vatañe ty vaño
\q1 hatreatre’e ty tsy aman-kake.
\q1
\v 9 Mitan-ty lala’e ty marentane,
\q1 naho mihaozatse vaho mihafatratse
\q1 ty malio fitàñe.
\q1
\v 10 Aa inahareo iaby,
\q1 mibaliha mb’etoa indraike,
\q1 f’ie tsy hahatrea ondaty mahilala ama’ areo.
\q1
\v 11 Fa modo o androkoo,
\q1 nipeñapeñake o safirikoo;
\q1 naho o fisalalan-trokoo!
\q1
\v 12 Afote’ iereo ho andro ty haleñe
\q1 [ami’ty hoe]:
\q1 Mitotoke añatrefa’ i ieñey ty hazavàñe,
\q1
\v 13 Ie andiñisako ho akibako
\q1 ty tsikeokeoke, naho añ’ieñe ao
\q1 ty andafihako i tihikoy,
\q1
\v 14 Aa naho tokaveko i koboñey, [ty hoe:] Raeko irehe, naho i oletsey:
\q1 Ihe ty Reneko naho rahavaveko;
\q1
\v 15 Aia arè o fitamakoo?
\q1 I fisalalàkoy, ia ty mahaisak’ aze?
\q1
\v 16 Hilenteke mb’an-tsikeokeoke ao hao re?
\q1 hitrao-pitofàñe an-debok’ ao hao zahay.
\c 27
\p
\v 1 Tinovo’ Iobe amy lañona’ey ty hoe:
\q1
\v 2 Kanao veloñe t’i Andrianañahare,
\q1 nitavañe ty zoko;
\q1 naho i El-Sadai
\q1 nampafaitse ty troko,
\q1
\v 3 ie mbe amako ty fiaiko,
\q1 naho an-doak’ oroko ao
\q1 ty kofòn’ Añahare,
\q1
\v 4 le lia’e tsy hañoratse o soñikoo,
\q1 vaho tsy hiñeoñeo famañahiañe ty lelako.
\q1
\v 5 Sondia’e te hiantofako ho to ty anahareo; ampara’ te hivetrake,
\q1 tsy hapitsoko amako ty fahitiko.
\q1
\v 6 Ho faharako ty havañonako
\q1 vaho tsy havotsoko;
\q1 leo raik’ amo androkoo tsy inje’ ty troko.
\q1
\v 7 Ee te hanahake o tsereheñeo
\q1 o malaiñe ahikoo,
\q1 naho ho hambañe ami’ty tsivokatse
\q1 ty mitroatse amako.
\q1
\v 8 Ino ty fitamà’ ty tsy aman-Kake,
\q1 t’ie naito,
\q1 ie tsoahen’ Añahare ty fiai’e?
\q1
\v 9 Ho janjiñen’Añahare hao ty fikoia’e
\q1 ie mivovo ama’e ty hankàñe?
\q1
\v 10 Hifalea’e hao t’i El-Sadai?
\q1 Ho kanjie’e nainai’e
\q1 hao t’i Andrianañahare?
\q1
\v 11 Hampandrendreheko anahareo
\q1 ty fitàn’ Añahare;
\q1 tsy eo ty hapoko ty amy El-Sadai.
\q1
\v 12 Toe fonga nahaisake nahareo,
\q1 akore arè t’ie mitsingevongevo?
\q1
\v 13 Intoy ty toly tsaharen’ Añahare
\q1 amo tsereheñeo,
\q1 ty lova azotso’ i El-Sadai
\q1 amo mampangebahebakeo;
\q1
\v 14 Ndra firefire o ana’eo
\q1 le ho amy fibaray avao;
\q1 le lia’e tsy ho enen-kaneñe o tarira’eo.
\q1
\v 15 Halente’ ty kiria o sehanga’eo,
\q1 le tsy hahafandala o ramavoi’iareoo.
\q1
\v 16 Ndra te ampitoabore’e
\q1 hoe deboke ty volafoty,
\q1 naho avotri’e hoe lietse o saroñeo—
\q1
\v 17 ndra te ihentseña’e,
\q1 ho sikina’ o vantañeo,
\q1 vaho hifanjarà’ o malio-tahiñeo
\q1 i volafotiy.
\q1
\v 18 Tsene’e hoe fararotse ty akiba’e,
\q1 hoe kibohotse faorem-pigaritse.
\q1
\v 19 Reketse vara t’ie màndre,
\q1 fe tsy hamokatse ka;
\q1 ie mañente, tsy eo.
\q1
\v 20 Imbotraha’ ty firevendreveñañe
\q1 hoe sorotombake;
\q1 itavaña’ ty tangololahy haleñe.
\q1
\v 21 Ahela’ i tiok’ atiñanañey; le añe re;
\q1 naviovio’ i tiobeiy amy toe’ey.
\q1
\v 22 Eka mihiririñe mb’ama’e le tsy apo’e;
\q1 himanea’e ty hipoliotse am’pità’e.
\q1
\v 23 Ho tehafam-pitàñe,
\q1 ho kosasaheñe hiakatse i toe’ey.
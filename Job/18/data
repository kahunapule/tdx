\c 18
\p
\v 1 Aa le hoe ty natoi’
\p i Bildade nte-Sohy :
\q1
\v 2 Pak’ ombia vaho hagado’o o volañeo? Mañaraharà heike, le hirehake zahay.
\q1
\v 3 Aa vaho akore t’ie atao biby?
\q1 te kàboke am-pihaino’o eo?
\q1
\v 4 Ihe mandrimi-batañe ami’ty hasosora’o,
\q1 haforintseñe ty ama’o hao ty tane toy?
\q1 ke havik’ amy toe’ey ty vato?
\q1
\v 5 Eka, hakipeke ty jiro’ o tsereheñeo, vaho tsy haviake ty fibela’ i afo’ey.
\q1
\v 6 Haieñe ty hazavàñe an-kivoho’e ao, vaho hakipeke ty jiro’e ambone’e eo.
\q1
\v 7 Ho tomoreñe ty lian-kaozara’e
\q1 naho hamotsak’ aze o kilili’eo.
\q1
\v 8 O fandia’eo ty hampijòñ’ aze
\q1 an-karato ao, minday aze
\q1 mb’an-tsikarakara mb’eo o lià’eo.
\q1
\v 9 Tsepahe’ ty fandrim-bikoviko ty tomi’e, mibitsok’ ama’e ty bitsoke
\q1
\v 10 Linembeke ho asa’e an-tane ao ty tsingere naho ty fandrik’ an-dalañe eo.
\q1
\v 11 Mañembañ’aze mb’atia mb’etia
\q1 o mampangetraketrakeo,
\q1 mañoridañ’ aze am-pandia’e.
\q1
\v 12 Te hampibotsek’ aze ty haemberañe,
\q1 salahàñe’ ty hankàñe hikorovoha’e.
\q1
\v 13 Hatao’e tsipeake ty holi’e,
\q1 habotse’ ty tañoloñoloñan-kavilasy
\q1 o fangefange’eo.
\q1
\v 14 Hombotañe an-kiboho’e ao
\q1 i niatoa’ey,
\q1 le hasese aolo’ ty mpanjakam- pangetraketrahañe eo.
\q1
\v 15 Leo raik’ amo azeo
\q1 tsy mimoneñe an-kiboho’e ao,
\q1 famitsezam-ponde i akiba’ey.
\q1
\v 16 Maike o vaha’e ambane ao,
\q1 vaho binira ambone ey ty tsampa’e
\q1
\v 17 Modo an-tane atoy ty fitiahiañe aze;
\q1 tsy aman-tahinañe re an-koe añe.
\q1
\v 18 Aronje boak’an-kazavàñe ao re
\q1 mb’an-kamoromoroñañe ao,
\q1 vaho atao soike ami’ty voatse fimoneñañe toy.
\q1
\v 19 Ie tsy hanañ’anake ndra anan’anake
\q1 am’ondati’eo,
\q1 ho po-sehanga’e ty an-kijà’e ao.
\q1
\v 20 Hilatsà’ o mpanonjohy azeo i andro’ey, hambañe ami’ty firia-tsandri’ o niaoloo.
\q1
\v 21 Toe zay o akiban-tsereheñeo;
\q1 ty toe’ o tsy mahafohiñe
\q1 an’Andrianañahareo.
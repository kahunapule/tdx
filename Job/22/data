\c 22
\p
\v 1 Le hoe ty natoi’ i Elifaze nte-Temane:
\q1
\v 2 Mahasoa an’Andrianañahare hao t’indaty?
\q1 mahafitoloñ’aze hao t’ie bey moko?
\q1
\v 3 Mahafale i El-Sadai hao
\q1 t’ie vantañe?
\q1 aman-tambe’e hao te
\q1 fonire’o tsy aman-kila o sata’oo?
\q1
\v 4 Ty fañeveña’o ama’e hao
\q1 ty añendaha’e azo hizaka’e?
\q1
\v 5 Tsy mitoabotse hao o tahi’oo?
\q1 Tsi-vatse o hakeo’oo!
\q1
\v 6 Nangala’o tsoake ami’ty tsy
\q1 vente’e i rahalahi’oy,
\q1 vaho hinoli’o hiboridañe.
\q1
\v 7 Tsy nanjotsoa’o rano ty taliñiereñe hinoma’e,
\q1 vaho nitana’o amy salikoeñey
\q1 ty mahakama.
\q1
\v 8 Tompo’ ty tane toy ty fanalolahy;
\q1 vaho mpioneñe ao ty aman-kasy.
\q1
\v 9 Nampolie’o hara’e o vantotseo,
\q1 vaho navitso’o ty taña’ o bode-raeo.
\q1
\v 10 Toly t’ie arikoboñem-pandrike, naho itsoborean-ka’endrahañe;
\q1
\v 11 an-kamoromoroñañe tsy hahaisaha’o,
\q1 vaho mandipots’azo ty rano bey.
\q1
\v 12 Tsy andindin-dikerañe ao hao
\q1 t’i Andrianañahare?
\q1 Isaho ka ty haabo’ o vasiañeo,
\q1 t’ie an-tiotiots’ eñe.
\q1
\v 13 Hoe rehe: Ino ty arofoanan’ Añahare? hahafiranga
\q1 o ieñe milodolodoo hao ty fizakà’e?
\q1
\v 14 Mañibok’ aze o rahoñe mikopokeo
\q1 tsy hahavazohoa’e,
\q1 vaho an-kivoho’ i likerañey ty fidraidraita’e.
\q1
\v 15 Horihe’o hao i lalañe haehae
\q1 nilià’ ondaty tsereheñeoy?
\q1
\v 16 O sinintoñe aolo’ ty andro’eo;
\q1 ie sinaon-drano-vohitse o faha’eo,
\q1
\v 17 ie nanao ty hoe aman’ Añahare:
\q1 Ihankaño zahay; naho,
\q1 Ino ty mete hanoa’ i El-Sadai?
\q1
\v 18 Mbe natsafe’e hasoa avao
\q1 ty anjomba’e.
\q1 Fe lavits’ ahy ty famerea’ o tsivokatseo.
\q1
\v 19 Oni’ o vañoñeo zay, le fale,
\q1 iankahafa’ o malioo añ’ inje,
\q1
\v 20 [ami’ty hoe]:
\q1 Toe naitoeñe o malaiñe anaio,
\q1 niforototoe’ ty afo
\q1 o vara’ iareoo.
\q1
\v 21 Aa le mifampilongoa ama’e,
\q1 hanintsiña’o, hitotsaha’ ty soa.
\q1
\v 22 Ehe, rambeso am-palie’e
\q1 ty Hake,
\q1 vaho ahajao añ’arofo’o ao
\q1 o tsara’eo.
\q1
\v 23 Mimpolia amy El-Sadai
\q1 le ho vaoen-drehe,
\q1 ampisitaho lavitse
\q1 i kiboho’oy ty tsy to.
\q1
\v 24 Ahajao an-debok’ ao ty vara,
\q1 ty volamena’ i Ofire
\q1 amo vato an-torahañeo.
\q1
\v 25 Le i El-Sadai ty ho vara’o,
\q1 ie ty volafoty ki’e ama’o,
\q1
\v 26 vaho hifalea’o t’i El-Sadai,
\q1 le hampiandrae’o aman’ Añahare
\q1 ty lahara’o.
\q1
\v 27 Hihalaly ama’e rehe, le hijanjiña’e,
\q1 ie havaha’o o nifantà’oo.
\q1
\v 28 Hisafiry rehe, le ho tafetetse vaho hireandreañe
\q1 amo lala’oo ty hazavàñe.
\q1
\v 29 Naho eo ty areke,
\q1 le hanoa’o ty hoe: tsiringèvotse!
\q1 ty mirè-batañe ro haha.
\q1
\v 30 Havotso’e hao ty tsy malio tahiñe,
\q1 hañaha azo ty faliom-pità’o.
\c 30
\q1
\v 1 Fe itsikihan-jaiko henaneo,
\q1 ie tsy ho nimeiko hindrezan-droae’ iareo o amboan’ añondrikoo.
\q1
\v 2 Eka! hataoko ino’
\q1 ty herin-taña’ iareo?
\q1 Ie fa modo ty hagañ’oza’ iareo?
\q1
\v 3 Miheahea naho poie’e
\q1 vaho saliko iereo,
\q1 draote’ iereo ty tane kànkañe
\q1 ie nimontoñe naho tanan-taolo te omale.
\q1
\v 4 Tsindrohe’ iereo ty aña-mafaitse
\q1 miharo vahon-tsoy,
\q1 fihina’iareo ty vahan-jañapoly
\q1
\v 5 Sinoik’ an-drolongo’e iareo,
\q1 nikoraheñe hoe t’ie malaso.
\q1
\v 6 Aa le mimoneñe am-bavatane
\q1 mampangebahebak’ ao iereo,
\q1 an-dakatom-bato
\q1 naho an-kadahan-tane ao.
\q1
\v 7 Mikoaike boak’an-drongoñe ao,
\q1 mihimpok’ añ’antak’ ao.
\q1
\v 8 Anan-dagola, anake po-tahinañe,
\q1 nasiotsiotse amy taney.
\q1
\v 9 Bekobekoe’ iareo raho henaneo
\q1 toe fandrabioña’ iareo.
\q1
\v 10 Heje’ iereo vintañe,
\q1 ihankaña’ iareo,
\q1 tsy apo’ iareo ty mandrora an-tareheko.
\q1
\v 11 Amy te navotso’e ty tàlem-pale’e
\q1 le nitrofahe’e raho,
\q1 vaho ahifi’ iereo laboridy
\q1 te miatrek’ ahy.
\q1
\v 12 Mitroatse an-kavanako eo o tora’eo;
\q1 fehefehè’ iereo o tombokoo
\q1 vaho atroa’ iareo amako ty satam-
\q1 pandrotsaha’ iareo.
\q1
\v 13 Trobotroboe’ iereo o lalakoo,
\q1 indrà’ iareo amako o feh’ ohatseo,
\q1 ndra t’ie tsy amam-pañolotse.
\q1
\v 14 Mizilike hoe mb’an-jeba’e
\q1 mitañataña ao iareo;
\q1 Iboroboñafa’ iareo i rinotsakey
\q1 le mikidiadia’ mb’etoy.
\q1
\v 15 Natolik’ amako o
\q1 fampirevendreveñañeo;
\q1 heañe’ iereo hoe tioke ty asiko;
\q1 fa nihelañe añe hoe rahoñe ty fandrombahako.
\q1
\v 16 Ie henaneo,
\q1 fa nadoañe amako ato ty fiaiko;
\q1 fa mifelek’ ahy o ­andro
\q1 nanotriañe ahikoo.
\q1
\v 17 Tsipohe’e haleñe o taolakoo,
\q1 vaho tsy mitofa ty fikotekotehañe ahy.
\q1
\v 18 Mampiroñaroña o sikikoo
\q1 i fañindra’e mafey vaho
\q1 vihine’e raho manahake
\q1 i kolen’ akanjokoy.
\q1
\v 19 Fa navokovoko’e am-potak’ ao raho,
\q1 le ninjare hoe lavenoke naho deboke.
\q1
\v 20 Mikaik’ imba ama’o raho
\q1 fe tsy toiñe’o;
\q1 miongake fe angarefa’o.
\q1
\v 21 Toe mpampisoañe ahy rehe:
\q1 an-kaozaram-pità’o ty isareraha’o.
\q1
\v 22 Ampionjone’o mb’amy tiokey mb’eo,
\q1 naho ampiningira’o,
\q1 fe atrana’o amy tio-beiy.
\q1
\v 23 Apotako t’ie hasese’o mb’an-kavetrahañe mb’eo,
\q1 mb’añ’anjombam-pifañaoña’ ze kila veloñe.
\q1
\v 24 Aa tsy hañity ty fità’e hao ty
\q1 am-botrim-piantoañe eo?
\q1 tsy hikoik’ imba hao
\q1 t’ie mizò hekoheko?
\q1
\v 25 Tsy nitañiako hao ty nian-kòheke?
\q1 Tsy nampihontoke
\q1 ty troko hao o rarakeo?
\q1
\v 26 Zaho nitama hasoa, pok’eo ty raty;
\q1 ie nandiñe hazavàñe nihohohe’ ty ieñe.
\q1
\v 27 Mikokèntrekokèntreñe ty añovako ao le tsy mitofa;
\q1 atreatrén-tsan-kasotriañe.
\q1
\v 28 Mijarabajaraba añ’ ieñe ao
\q1 tsy amam-panjirik’ andro,
\q1 miongak’ am-pivory naho mikaik’ imba.
\q1
\v 29 Fa rahalahim-panaloke raho,
\q1 rañe’ o voron-tsatrañeo.
\q1
\v 30 Mikò-mainte amako ty holiko,
\q1 mitsovovoke o taolakoo ami’ty hasilo’e.
\q1
\v 31 Aa le mivali-ko feon-kontoke
\q1 ty marovaniko,
\q1 naho feom-pandala ty soliko
\c 39
\q1
\v 1 Fohi’o hao te ombia ty faneraha’
\q1 o ose-lìm-bohitseo?
\q1 Ambena’o hao ty fitsongoa’ i fanalokey?
\q1
\v 2 Lefe’o iaheñe hao o volañe itohera’ iareoo? Rendre’o hao
\q1 ty andro faneraha’ iareo?
\q1
\v 3 Mivokoke iereo, hampipoke anake, hampigadoñe o fitsongoa’eo.
\q1
\v 4 Mihagañe o ana’eo,
\q1 mitombo an-kivoke ey;
\q1 ie mionjom-beo, tsy himpoly ka.
\q1
\v 5 Ia ty nañirake ty borìke ly hidada?
\q1 Ia ty nampibalake
\q1 ty rohi’ i borìke malisay?
\q1
\v 6 Nanoeko ho kiboho’e ty fatram-bey
\q1 naho ho kivoho’e ty tane sira.
\q1
\v 7 Tsambolitio’e
\q1 ty fivalitsikotaha’ o rovao,
\q1 tsy rei’e ty fikoraha’ i mpiroakey.
\q1
\v 8 Tsikarahe’e amo vohitseo ty ho fihinana’e vaho tsoetsoehe’e ze hene atao antsetra.
\q1
\v 9 Hiantofa’ ty ndrimo hao
\q1 ty hitoroñe azo?
\q1 hialeña’e hao ty an-jolo’o ao?
\q1
\v 10 Lefe’o hao ty hamahotse i ndrimoy
\q1 aman-tàly am-bokavoka eo,
\q1 hiava o vavahalio am-pañorihañe azo?
\q1
\v 11 Hatokisa’o hao,
\q1 ty harà’elahin-kaozara’ey?
\q1 Hado’o ho aze hao o fitoloña’oo?
\q1
\v 12 Hiantofa’o hao te hampoli’e
\q1 o mahakama’oo,
\q1 te hatonto’e hirik’ am-pamofohañe ey?
\q1
\v 13 Mihepakepak’ an-kafalea’e o elam-boron-tsatrañeo,
\q1 ndra te matify o volon’ela’eo,
\q1
\v 14 Fa apo’e an-tane eo o atoli’eo,
\q1 ampamana’e i debokey?
\q1
\v 15 Amoea’e t’ie mete ho demohem-pandia,
\q1 hera ho lialiàm-bibi-ly.
\q1
\v 16 Ampisoañe’e o ana’eo, hoe t’ie tsy aze;
\q1 aa ndra te tsy vente’e o fitoloña’eo
\q1 tsy ahoa’e;
\q1
\v 17 Toe tsy natolon’Añahare hihitse,
\q1 vaho tsy nandivà’e hilala.
\q1
\v 18 Ie mitroatse hitoabora’e le tohafa’e
\q1 ty soavala reke-piningitse.
\q1
\v 19 Tinolo’o ozatse hao ty soavala?
\q1 Sinaro’o fineveneverañe hao
\q1 ty an-kàto’e ao?
\q1
\v 20 Ihe hao ty nampitsindrèko aze
\q1 hoe valala?
\q1 Mampañeveñe ty engem-pikofoha’e.
\q1
\v 21 Jaote’e ty am-bavatane,
\q1 irebeha’e i haozara’ey;
\q1 mionjomb’eo re hijoñe
\q1 mb’an-kotakotake.
\q1
\v 22 Iankahafa’e ty tahotse, tsy hemban-dre;
\q1 tsy iambohoa’e ty fibara.
\q1
\v 23 Mikantsakantsàñe ama’e
\q1 ty trañom-pale’e
\q1 i lefoñe mitsopelatsey,
\q1 naho i ana-defoñey.
\q1
\v 24 Abotse’e an-trotrofiake ty tane
\q1 naho an-doroloro;
\q1 tsy ampitsangane’ ty fivolan’ antsivay.
\q1
\v 25 Ndra mbia’mbia mipopò i antsivay
\q1 le hoe ty kofò’e: Hirity!
\q1 Antsoñe’e añe i hotakotakey, ty fihotrohotro’ o mpifeheo,
\q1 vaho i fikorahan’ aliy.
\q1
\v 26 Ami’ty hihi’o hao ty itiliña’
\q1 i tsimalahoy,
\q1 ty amelara’e mañatimo o ela’eo?
\q1
\v 27 Ami’ty taro’o hao ty fañambonea’
\q1 ty vantio
\q1 hañamboara’e traño andigiligy eñe?
\q1
\v 28 Himoneña’e an-kereretsak’ ey;
\q1 hañialoa’e an-tseram-bato tsy takatse eñe.
\q1
\v 29 Talakese’e boak’ao ty tsindro’e;
\q1 mahatrea lavitse o maso’eo.
\q1
\v 30 Misike lio o ana’e tora’eo;
\q1 Amy vinonoy ty toe’e.
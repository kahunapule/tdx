\c 21
\p
\v 1 Le hoe ty natoi’ Iobe:
\q1
\v 2 Tsatsiho o entakoo;
\q1 ehe t’ie ro hamere anahareo.
\q1
\v 3 Iheveo hey hivolañe,
\q1 ie fa nivolañe, le mañinjea.
\q1
\v 4 Aa naho izaho,
\q1 ondaty hao ty itoreovako?
\q1 Ino ty tsy hahatsimboetse ahy?
\q1
\v 5 Isaho raho vaho ilatsao:
\q1 akapefo am-pitàñe ty falie.
\q1
\v 6 Ie mahatiahy raho, le embetse;
\q1 fitititihañe ty mangazoñe ty vatako.
\q1
\v 7 Akore te mbe veloñe o tsereheñeo,
\q1 miha-bey,
\q1 vaho mitombo an-kaozarañe\f + \fr 21:7  \ft  Sab 73:3,17, Iir 12:1-2\f*?
\q1
\v 8 Mitrao-pimoneñe am’iareo,
\q1 am-pahaisaha’ iareo o ana’eo,
\q1 añatrefam-pihaino’ iareo
\q1 o tarira’eo.
\q1
\v 9 Soa-aro tsy an-kahembañañe
\q1 o akiba’eo;
\q1 tsy am’ iereo ty kobain’Añahare.
\q1
\v 10 Mitongoñe o añombelahi’eo fa tsy milesa;
\q1 miterake o añombe vave’eo fa tsy mandoly.
\q1
\v 11 Ampidadà’ iereo
\q1 hoe lia raike o ana’eo;
\q1 mitrekatreka o keleia’eo.
\q1
\v 12 Kantsáñe naho marovany
\q1 ty arahe’ iareo takasy,
\q1 vaho mifale ami’ty feon-tsoly.
\q1
\v 13 Gadoñe’ iereo am-pibodobodoañe o andro’eo vaho mizotso mb’an-kibory ao am-pierañerañañe.
\q1
\v 14 Ie nanao ty hoe aman’ Añahare:
\q1 Adono zahay!
\q1 Tsy fañiria’ay ty hahafohiñe o sata’oo.
\q1
\v 15 Ia ze o El-Sadai zao, hitoroña’ay?
\q1 Ino ty ho tombo’e ho anay
\q1 te ihalalia’ay?
\q1
\v 16 Heheke, tsy am-pità’ iareo ty hasoa, lavits’ahy
\q1 ty famerea’ o lo-tserekeo.
\q1
\v 17 Im-pire hao te akipeke
\q1 ty failo’ o tsivokatseo?
\q1 Im-pire t’ie ivovoa’ ty hankàñe?
\q1 Ie anjarà’e ty tivontivoñe
\q1 ty amy haviñera’ey.
\q1
\v 18 Boka-maike miatre-tioke iereo,
\q1 hoe kafo’e aboelen-tio-bey?
\q1
\v 19 [Hoe nahareo:] Ahajan’ Añahare
\q1 ho amo ana’eo o tahi’eo.
\q1 Ehe te hañondroke ama’e
\q1 t’i Andrianañahare, hahafohina’e.
\q1
\v 20 Apoho ho oni-pihaino’e ty firotsaha’e, hitohofa’e ty haviñera’ i El-Sadai.
\q1
\v 21 Haoñe’e hao i hasavereña’e
\q1 hanonjohy azey,
\q1 apota’e hao te voaiake o vola’eo?
\q1
\v 22 Ia ty hañoke hilala aman’Añahare
\q1 kanao Ie ro mizaka o an-dikerañeo?
\q1
\v 23 Mihomak’ ami’ty haañoña’e ty raike,
\q1 ie miaiñañoleñañe am-panintsiñañe.
\q1
\v 24 Pea ronono o korobo’eo,
\q1 lendeñe o betron-taola’eo.
\q1
\v 25 Mivetrake ka ty aman-kafairan-troke,
\q1 le lia’e tsy nitsopeke raha mafiry.
\q1
\v 26 Songa mandre andebok’ ao,
\q1 sindre saroñan-oletse.
\q1
\v 27 Eka, fantako ty fikitroha’ areo,
\q1 ty fikililia’ areo hañaraty ahy.
\q1
\v 28 Fa hoe nahareo:
\q1 Aia ty anjomba’ i roandriañey?
\q1 Aia ty kivoho, ty fimoneña’ o lo-tserekeo?
\q1
\v 29 Mboe tsy nañontanea’ areo hao
\q1 o mpañaveloo,
\q1 tsy apota’ areo hao o talili’ iareoo?
\q1
\v 30 te arovañe ho an-tsan-kankàñe
\q1 i tsereheñey, ho kozozoteñe mb’eo añ’androm-piforoforoañe.
\q1
\v 31 Ia ty hiatreatre aze ty amo lala’eo,
\q1 ia ty hañondrok’ ama’e o nanoe’eo?
\q1
\v 32 Ie takoneñe mb’an-kibory mb’eo,
\q1 vaho ambenañe i lona’ey.
\q1
\v 33 Mamy ama’e o vongan-tane
\q1 am-bavataneo;
\q1 vaho fonga hañorik’ aze ondatio,
\q1 ie mitozantozañe ka ty niaolo.
\q1
\v 34 Aia arè ty añohòa’ areo
\q1 amañ’entan-kòake,
\q1 le o hatoi’ areoo,
\q1 manao hakalitahañe avao.
\c 9
\p
\v 1 Aa hoe ty natoi’ Iobe :
\q1
\v 2 Toe apotako ty hatò izay: fe aia te ho to añatrefan’ Añahare ondatio?
\q1
\v 3 Naho teo ty nipay hifandietse ama’e,
\q1 tsy ho toiñe’e indraik’ ami’ty arivo.
\q1
\v 4 Mahihitse añ’Arofo,
\q1 fatratse an-kaozarañe,
\q1 ia ty nanjehatse ama’e tsy aman-joy?
\q1
\v 5 Aveve’e o vohitseo, tsy apota’ iareo
\q1 te avali-hoho’e an-kaviñerañe.
\q1
\v 6 Akofikofi’e tsy an-toe’e ty tane toy, le mitroetroe o faha’eo;
\q1
\v 7 Lilie’e tsy hanjirike i àndroy,
\q1 agobo’e o vasiañeo;
\q1
\v 8 Ie avao ty namelatse o likerañeo,
\q1 naho mandialia o onjan-driakeo;
\q1
\v 9 Ie ty nañoreñe i Arktorose
\q1 naho i Telo-milahatsey,
\q1 i Bode naho i Koto-kede atimoy.
\q1
\v 10 Ie i manao halatsàñe tsy onim-biribiriy,
\q1 raha tsitantane tsy taka-voliliy.
\q1
\v 11 Ie miary amako, tsy ho treako:
\q1 Naho ihelaña’e tsy ho rendreko.
\q1
\v 12 Ie mandrirotse, ia ty hisebañe.
\q1 Hanoa’ ia ty hoe, Ino o anoe’oo?
\q1
\v 13 Tsy hampolin’ Añahare ty haviñera’e;
\q1 mitsolofìñe ama’e ka
\q1 o mpañimba’ i Rahabeo.\f + \fr 9:13  \ft Rahabe: i Ndrimon-driakey, i Mitsraime\f*
\q1
\v 14 Akore arè ty hahatoiñako aze,
\q1 ty hijoboñe o volañe hitaroñakoo;
\q1
\v 15 Ndra te to i ahikoy, tsy ho nahatoiñe; ho nihalalieko tretre
\q1 i Mpizakakoy.
\q1
\v 16 Naho nikanjy raho vaho nanoiñe ahiko re, tsy ho niantofako te nihaoñe’e ty feoko.
\q1
\v 17 Vinonotrobo’e an-tio-bey raho,
\q1 indrae’e tsy amam-poto’e o ferekoo.
\q1
\v 18 Tsy hapo’e hikofòke raho,
\q1 te mone atsafe’e afero;
\q1
\v 19 Ty amo haozarañeo,
\q1 Inao! Ie ty Maozatse!
\q1 Le ty hatò :
\q1 Ia ty hifamotoañe ama’e?
\q1
\v 20 Naho naniom-batan-draho,
\q1 ho nanisý ahy ty vavako;
\q1 ndra t’ie tsy an-kila,
\q1 ho tsarae’e te mengoke.
\q1
\v 21 Malio tahin-draho, tsy haoñe’ ty troko,
\q1 ho farieko ty fiaiko;
\q1
\v 22 Toe raike iaby avao: aa hoe raho:
\q1 Songa rotsahe’e ty mahity
\q1 naho ty lo-tsereke.
\q1
\v 23 Naho manjamañe aniany ty angorosy,
\q1 le kizahe’e ty famoeañ’ay o vañoñeo.
\q1
\v 24 Ie atolots’an-taña’ o lo-tserekeo
\q1 ty tane,
\q1 le takone’e ty lahara’ o mpizakao;
\q1 aa naho tsy ie, le ia ka?
\q1
\v 25 Masìka te amo mpanao tsikiaviavio o androkoo,
\q1 mihelañe tsy ahaisahan-kasoa.
\q1
\v 26 Mitsiritsioke hoe lakam-bezo\f + \fr 9:26  \ft   Heb: lakañe nirareañe vinda\f*,
\q1 hoe tsimalaho mañao-tsindroke.
\q1
\v 27 Aa naho nanao ty hoe raho,
\q1 handikofako i halalikoy,
\q1 hapoko ty tareheko lonjetse toy,
\q1 vaho hisomilake;
\q1
\v 28 Ihembañako o fanaintaiñakoo,
\q1 apotako t’ie tsy ho haha’o;
\q1
\v 29 Aa kanao atao lo-tsereke raho;
\q1 ino ty ifanehafako tsy vente’e?
\q1
\v 30 Naho miandro an-dranom-panala,
\q1 naho kotriñeko an-tsokay o tañakoo;
\q1
\v 31 Mbe hagodo’o an-davak’ ao,
\q1 vaho halaim-bintañe ahy o sikikoo.
\q1
\v 32 Toe tsy ondaty manahak’ ahy re
\q1 hahatoiñako,
\q1 t’ie hifañatrek’ an-jaka.
\q1
\v 33 Tsy amam-pañalañalañe ty añivo’ay ao,
\q1 ze mete ho nanazok’ anay roroe.
\q1
\v 34 Ehe te hasita’e amako i kobai’ey,
\q1 vaho tsy hampangebahebak’ ahy
\q1 i fañeveñañe ama’ey;
\q1
\v 35 Le ho nivolan-draho,
\q1 vaho tsy ho nianifañe ama’e;
\q1 fa toe tsy Izay ty an-troko ao.
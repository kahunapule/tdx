\c 34
\p
\v 1 Natovo’ i Eliho, ty hoe:
\q1
\v 2 Janjiño o entakoo
\q1 ry androanavy mahihitseo,
\q1 anokilaño ravembia,
\q1 ry mahafohiñeo.
\q1
\v 3 fa mitso-tsara ty ravembia manahake
\q1 ty fitsohan-dañilañy mahakama.
\q1
\v 4 Antao tika hijoboñe ty soa,
\q1 hisafirian-tika ty atao fanjàka.
\q1
\v 5 amy nanoe’ Iobey, ty hoe: Vañon-draho,
\q1 fe nasintan’ Añahare amako ty zoko;
\q1
\v 6 handañirako hao i zokoy;
\q1 tsy mete melañe i trinofan-defoñey,
\q1 ndra t’ie malio-tahiñe.
\q1
\v 7 Ondaty ia ty rahamba’ Iobe?
\q1 ie migenoke inje hoe rano,
\q1
\v 8 ie mpifañosoñe amo mpitolon-karatiañeo le mitrao-pañavelo
\q1 am’ondaty mengokeo?
\q1
\v 9 ie nanao ty hoe, Tsy vente’e ama’ondatio te ifalea’e t’i Andrianañahare.
\q1
\v 10 Aa le janjiño iraho, ry aman-kilálao,
\q1 Lavits’ an’ Andrianañahare
\q1 ty haratiañe,
\q1 naho amy El-Sadai ty fandilarañe.
\q1
\v 11 Fa o sata’eo ty hanambeza’e ondaty,
\q1 o fitoloña’eo ro hanoly aze
\q1 ami’ty eva’e.
\q1
\v 12 Toe tsy manao raty t’i Andrianañahare,
\q1 vaho tsy mañolake ty hatò
\q1 t’i El-Sadai.
\q1
\v 13 Ia ty nampamandroñ’ aze ty tane toy,
\q1 vaho ia ty nampivave aze
\q1 ty voatse bey toy?
\q1
\v 14 Aa naho nampoli’e ama’e ty fo’ ondaty naho natonto’e ama’e i tro’ey vaho i kofo’ey,
\q1
\v 15 le fonga ho nitrao-pihomahañe ze atao nofotse;
\q1 vaho kila ho nibalike
\q1 ho lemboke ondatio.
\q1
\v 16 Fe naho mahilala, janjiño,
\q1 tsendreño ty feo’ o entakoo.
\q1
\v 17 Hifehe hao ty malaiñe to?
\q1 Hafà’o hao i Fanalolahy Vañoñey?
\q1
\v 18 I manao ty hoe ami’ty mpanjaka:
\q1 Ry Votro,
\q1 naho amo ana-donakeo, Ty Piaroteñe!
\q1
\v 19 Ie tsy miasy roandriañe,
\q1 tsy mañaom-pañaleale
\q1 mandikoatse ty rarake,
\q1 ie fonga satam-pità’e.
\q1
\v 20 Mihomak’aniany iereo, te petsak’ale;
\q1 troboeñe ondatio le mihelañe añe,
\q1 asintake tsy am-pitàñe o maozatseo.
\q1
\v 21 Fa amo sata’ ondatio o fihaino’eo,
\q1 vazoho’e iaby o lia’eo.
\q1
\v 22 Tsy eo ty ieñe ndra ty
\q1 fimoromoroñañe hietaha’ o tsereheñeo.
\q1
\v 23 Le tsy ifotoañan’ andro ty hiatrefa’ ondaty aman’Añahare ho zakaeñe.
\q1
\v 24 Demohe’e tsy an-dohy o fatratseo,
\q1 le avotra’e an-toe’e eo ty handimbe aze.
\q1
\v 25 Aa kanao arofoana’e o sata’eo,
\q1 le avalitaboa’e te haleñe,
\q1 vaho dorodoroe’e.
\q1
\v 26 Lafà’e manahake o tsereheñeo
\q1 an-tameañe eo ho fisambàñe,
\q1
\v 27 amy t’ie nitsile tsy nañorik’ aze,
\q1 le tsy teo t’ie nañaoñe o lala’eo,
\q1
\v 28 toly ndra nampombae’ iareo mb’ama’e ty fitoreova’ o rarakeo
\q1 fa janji’e ty toreo’ o silofeñeo—
\q1
\v 29 naho mianjin-dre, ia ty hanìñe?
\q1 Ie aeta’e ty lahara’e,
\q1 ia ty hahaisak’ aze,
\q1 ndra t’ie foko ndra te ondaty—
\q1
\v 30 soa tsy hifehe ty tsi-aman-Kàke,
\q1 vaho tsy ho fandrik’ am’ ondatio.
\q1
\v 31 Ia ty nanao ty hoe aman’Añahare?
\q1 Fa nililoveñe, izaho tsy nandilatse;
\q1
\v 32 Anaro ahy o tsy treakoo;
\q1 naho niota faly, tsy hanoeko ka?
\q1
\v 33 I satri’oy hao ty hamalea’e Azo,
\q1 kanao liere’o?
\q1 Ihe ‘nio ty hijoboñe, fa tsy izaho;
\q1 aa le saontsio o fohi’oo.
\q1
\v 34 Hanao ty hoe amako ondaty mahilalao, Toe mahafijanjiñe ty androanavy mahihitse:
\q1
\v 35 Misaontsy tsy aman-kilala t’Iobe,
\q1 vaho tsy hinotsohotso’e o enta’eo.
\q1
\v 36 Ee te ho hereherèñe pak’am-para’e t’Iobe ie nanoiñe hoe ondaty lo-tsereke.
\q1
\v 37 Tompea’e fiolàñe o hakeo’eo;
\q1 miteha-pitàn-dre añivon-tikañe eo,
\q1 le manovon-tsaontsy hatreatre’e
\q1 t’i Andrianañahare.
\c 33
\q1
\v 1 Ie amy zao, ry Iobe, janjiño o entakoo, tsendreño iaby o volakoo.
\q1
\v 2 Hehe t’ie misoka-bava;
\q1 mirehake ty lela am-bavako ao.
\q1
\v 3 Habeo’ ty havantañan-troko o volakoo,
\q1 le hitaron-kilala ki’e o soñikoo.
\q1
\v 4 Nitsene ahiko t’i Arofon’Añahare,
\q1 vaho mameloñe ahy ty kofò’ i El-Sadai.
\q1
\v 5 Toiño raho naho mete’o;
\q1 alaharo añ’atrefako etoa; mitroara!
\q1
\v 6 Hehe t’ie aman’ Añahare manahake azo:
\q1 nitsenèñe am-bokon-dietse ka.
\q1
\v 7 Ehe, tsy hahafiriatsandry azo
\q1 ty fihembaña’o ahy,
\q1 mbore tsy havesatse ama’o te tindrieko.
\q1
\v 8 Toe nisaontsy am-pitsanoñako rehe,
\q1 tsinendreko i fiarañanañan-dañona’oy,
\q1
\v 9 nanao ty hoe:
\q1 Mikanitsoke raho, tsy aman-kakeo;
\q1 ki’e tsy aman-tahiñe an-troko ao.
\q1
\v 10 Ie mipay lengo’e haneseha’e ahy,
\q1 Zaho atao’e ho rafelahi’e;
\q1
\v 11 Ajo’e an-dongòk’ ao o tombokoo, vandroñe’e iaby o lalakoo.
\q1
\v 12 Hete! ambarako azo:
\q1 Zao ty tsy maha-to ty azo:
\q1 Jabajaba te ama’ ondaty
\q1 t’i Andrianañahare.
\q1
\v 13 Ino ty atreatre’o aze, te inao,
\q1 Tsy hene volilie’e o anoe’eo?
\q1
\v 14 Indraike ty itsaràn’ Añahare, he indroe,
\q1 fe tsy haoñe’ ondaty.
\q1
\v 15 amo nofioo, añ’aroñaron-kaleñe,
\q1 naho milañake an-drotse ondatio,
\q1 ie mihity an-tihy ao;
\q1
\v 16 zay ty anokafa’e ty ravembia’ ondaty naho ampipiteha’e ao ty fanoroañe,
\q1
\v 17 soa te havi’e amo sata’eo t’indaty naho sebaña’e ty firengevohan-dRaolombelo,
\q1
\v 18 hitàn-ty tro’e tsy homb-
\q1 an’tsikeokeok’ ao
\q1 naho ty fiai’e
\q1 tsy ho mongorem-pibara.
\q1
\v 19 Liloveñe am-panaentaeñañe
\q1 an-tihi’e eo ondatio,
\q1 itoreova’e nainai’e o taola’eo,
\q1
\v 20 ampara te heje’e ty mahakama,
\q1 vaho tsy nom-pisafoa’e ty raha mafiry.
\q1
\v 21 Minik’ avao ty sandri’e,
\q1 le tsy trea;
\q1 o taola’eo tsy niisake taolo,
\q1 mirikiriky henaneo.
\q1
\v 22 Harivoe’ ty tro’e ty kibory,
\q1 naho ty fiai’e o mpamonoo.
\q1
\v 23 Aa naho eo ty anjely hañalañalañe ho aze, raik’ ami’ty arivo,
\q1 hañatoà’e ty havantaña’ ondaty,
\q1
\v 24 le ee te hiferenaiña’e, hanao ty hoe,
\q1 Hahao re tsy higodañe
\q1 mb’an-tsikeokeok’ ao;
\q1 fa nitreako ty vilin’ ai’e;
\q1
\v 25 le hanahake ty haleme’
\q1 ty nofon’ ajaja ty sandri’e,
\q1 Apoho himpolia’e o andron-katòra’eo.
\q1
\v 26 Mihalaly aman’ Añahare re, le no’e,
\q1 isa’e an-kafaleañe i lahara’ey,
\q1 vaho ampolie’e ama’ ondaty ty havañona’e.
\q1
\v 27 Hibekoa’e ondatio, ami’ty hoe:
\q1 Nandilatse raho, nimengoheko
\q1 ty hahiti’e vaho tsy sazò ahy;
\q1
\v 28 toe jineba’e ty troko tsy hivariña’e
\q1 mb’an-koboñ’ao,
\q1 ho isa’ ty fiaiko i fireandreañey.
\q1
\v 29 Inao, fanoen’ Añahare iaby rezay,
\q1 in-droe, eka in-telo amy t’indaty,
\q1
\v 30 hampolie’e boak’an-tsikeokeok’ ao
\q1 ty tro’e, hiloeloe an-kazavàn-kavelo.
\q1
\v 31 Mitomira ry Iobe, janjiño raho;
\q1 mianjiña le hivolañe.
\q1
\v 32 Ihe aman’ entañe, toiño;
\q1 mitaroña fa te hañatò azo raho.
\q1
\v 33 Naho tsie, mitsatsiha, mianjiña,
\q1 vaho hanarako hihitse.
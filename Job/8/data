\c 8
\p
\v 1 Nanoiñe amy zao t’i Bildade nte-Sohy:
\q1
\v 2 Pak’ombia te ho saontsie’o o raha zao?
\q1 Ampara ombia te ho tio-bey avao
\q1 o entam-palie’oo?
\q1
\v 3 Mengohen’ Añahare hao ty zaka?
\q1 Ampiolahe’ i El-Sadai
\q1 hao ty hatò?
\q1
\v 4 Ie nandilats’ azo o ana’oo,
\q1 le nasese’e ami’ty haozara’
\q1 o fiodia’eo.
\q1
\v 5 Aa naho nitsoehe’o t’i Andrianañahare vaho ty fiferenaiña’ i El-Sadai,
\q1
\v 6 naho malio naho vantan-drehe,
\q1 le hivañona’e
\q1 hampipoly i akiban-kavantaña’oy.
\q1
\v 7 Le ndra te nikede ty fifotora’o,
\q1 hitombo ho ra’elahy ty figadoña’o.
\q1
\v 8 Ehe añontaneo i sà’ taoloy vaho imaneo
\q1 o nitsikarahen-droae’eo,
\q1
\v 9 Bahimo tika fa toly omale avao,
\q1 mbore talinjo ambone’ ty tane toy o andron-tikañeo.
\q1
\v 10 Aa vaho tsy ho toroa’ iareo hao, hisaontsy ama’o, hañakatse entañe
\q1 boak’ añ’arofo’ iareo ao?
\q1
\v 11 Mahafitiry hao ty vinda
\q1 lehe tsy an-tane hinake?
\q1 Hitiry tsy aman-drano hao ty vondro?
\q1
\v 12 Ie maindoñe, tsy nibiraeñe,
\q1 le mbe miheatse aolo’ ze hene rongoñe.
\q1
\v 13 Izay ty lala’ o mañaliño
\q1 an’ Andrianañahareo;
\q1 toe modo fitamàñe ty tsy aman-Kake.
\q1
\v 14 Ie maràntsañe ty fiatoa’e;
\q1 naho fararotse ty fatokisa’e.
\q1
\v 15 Hiatoa’e ty anjomba’e
\q1 fe tsy hahafijadoñe;
\q1 vontitire’e fe tsy leo’e.
\q1
\v 16 Maindoñindoñe re añatrefa’ i àndroy andrevaha’ o tsampa’eo i golobo’ey,
\q1
\v 17 vandindire’ o vaha’eo ty votrim-bato, i traño-vatoo nitsifira’ iareoy.
\q1
\v 18 Ie ombotañe amy toe’ey, le ho lañe’e, ami’ty hoe,
\q1 Mbe lia tsy nahatrea azo raho.
\q1
\v 19 Eka, zay ty haeha’ i lia’ey,
\q1 mbe hitiry amo debokeo ka ty ila’e.
\q1
\v 20 Oniño te tsy ho farien’ Añahare ty vañoñe vaho tsy ho tohaña’e
\q1 o lo-tserekeo.
\q1
\v 21 Mbe ho lifore’e fiankahafañe ty falie’o naho o fivimbi’oo am-pazake.
\q1
\v 22 Ho saroñen-kasalarañe
\q1 ze malaiñe azo,
\q1 ho modo ty kivoho’ o tsivokatseo.
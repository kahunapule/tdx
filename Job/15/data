\c 15
\p
\v 1 Le hoe ty natoi’ i Elifatse
\p nte-Temane:
\q1
\v 2 Hanoiñe an-kilala-kafoake hao
\q1 t’indaty mahihitse,
\q1 ho lifora’e tiok’atiñanañe hao ty fisafoa’e?
\q1
\v 3 Hisafiry an-drehake tsy vente’e hao,
\q1 ndra an-dañonañe tsy hahasoa?
\q1
\v 4 Eka, apo’o ty fañeveñañe,
\q1 sebaña’o ty fiambaneañe aman’ Añahare.
\q1
\v 5 Anare’ o hakeo’oo ty falie’o,
\q1 joboñe’o ty famelen-kalitake.
\q1
\v 6 Mamatse azo o falie’oo, fa tsy izaho;
\q1 eka talilie’ o fivimbi’oo.
\q1
\v 7 Ihe hao t’indaty nisamaheñe valoha’e?
\q1 Nitoly aolo’ o vohitseo v’iheo?
\q1
\v 8 Janji’o hao o safirin’ Añahare
\q1 miheotseo?
\q1 Haramamoe’o hao ty hihitse?
\q1
\v 9 Ino ty fohi’o tsy fohi’ay?
\q1 Ino ty rendre’o tsy ama’ay?
\q1
\v 10 Songa ama’ay ty maròy foty
\q1 naho ty androanavy bey taoñe
\q1 te aman-drae’o.
\q1
\v 11 Maivañe ama’o hao ty fañohòan’ Añahare,
\q1 naho o navere’e mora ama’oo?
\q1
\v 12 Ino ty mampihelañe ty arofo’o?
\q1 vaho mampandofiry o fihaino’oo?
\q1
\v 13 T’ie tsambolitioe’o aman’Añahare
\q1 ty arofo’o,
\q1 ie anga’o hiakatse am-palie’o
\q1 i saontsy zay.
\q1
\v 14 Ino t’indaty, t’ie halio?
\q1 I nasaman’ampelay, t’ie ho vañoñe?
\q1
\v 15 Ingo, ndra o masi’eo tsy iatoa’e
\q1 mbore tsy malio am-pivazohoa’e
\q1 o likerañeo.
\q1
\v 16 Àntsake ty lo-tsereke naho ty maleotse,
\q1 ie mpitohoke tahiñe hoe rano!
\q1
\v 17 Hataliliko azo, janjiño;
\q1 vaho ho taroñeko o nitreakoo—
\q1
\v 18 O saontsi’ ondaty mahihitseo,
\q1 ty tsy naeta’e boak’ aman droae’ iareo;
\q1
\v 19 Ie am’ iereo avao
\q1 ty nitolorañe i taney,
\q1 ndra ty renetane tsy nihelañe
\q1 am’iereo ao.
\q1
\v 20 Ampikoretohe’
\q1 ty farare’e lomoñandro
\q1 ty lo-tsereke,
\q1 voaiake o taoñe nahaja
\q1 ho a’ o mpisenge-herio.
\q1
\v 21 Feo mañebake
\q1 ty an-dravembia’e ao;
\q1 ie manintsin-dre,
\q1 te ivotraha’ ty malaso.
\q1
\v 22 Tsy iantofa’e
\q1 te hibalike boak’amy ieñey,
\q1 toli’e i fibaray.
\q1
\v 23 Mirererere mipay hanen-dre ami’ty hoe; Aia Izay? Apota’e te am-pità’e
\q1 i andro mimoromoroñey.
\q1
\v 24 Ampangebahebahe’
\q1 ty haloviloviañe naho hasotriañe,
\q1 miambotrak’ ama’e hoe mpanjaka
\q1 veka’e hihotakotake.
\q1
\v 25 Amy te natora-kitsi’e aman’Añahare ty fità’e,
\q1 mitoandratoandra amy El-Sadai.
\q1
\v 26 Horidaña’e ami’ty hagàn-kàto’e,
\q1 amy hateven’ angozim-pikalan-defo’e.
\q1
\v 27 Amy te kinope’e solike i tarehe’ey,
\q1 vaho pinako’e havondrahañe ty leme’e;
\q1
\v 28 Itoboha’e o rova mangoakoakeo, añ’anjomba tsy fimoneñañe,
\q1 ie veka’e ho votre.
\q1
\v 29 Tsy ho mpañaleale re,
\q1 tsy ho nainai’e ty fijangaña’e,
\q1 tsy midrodretse mb’an-tane o ampemba’eo.
\q1
\v 30 Tsy hibolitira’e i ieñey;
\q1 haforejeje’ i lelan’ afoy o tora’eo,
\q1 vaho hampihelaña’ ty kofòm-palie’e.
\q1
\v 31 Ee te tsy hiatoa’e ty hakoahañe,
\q1 hamañahia’e vatañe;
\q1 fa hanambezañe aze ty tsy vente’e.
\q1
\v 32 Ho henek’ aolo’ ty andro’e Izay,
\q1 vaho tsy handrevake ty tsampa’e.
\q1
\v 33 Hahifi’e i valobo’e mantay
\q1 manahak’ i vahey,
\q1 vaho hahintsa’e i voñe’ey
\q1 hambañ’ amo oliveo.
\q1
\v 34 Fa hangoakoake ty fivavea’
\q1 ty tsy aman-Kake,
\q1 vaho ho forototoe’ ty afo
\q1 ty kijà’ o mpanao vokàñeo.
\q1
\v 35 Ie mampiareñe hakalitahañe,
\q1 naho mampiboloañe hakeo,
\q1 vaho famañahiañe
\q1 ty ihentseñan-tro’e.
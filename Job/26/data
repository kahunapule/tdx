\c 26
\p
\v 1 Ty hoe ty natoi’ Iobe:
\q1
\v 2 Akore ty nañimba’o ty tsy aman’ ozatse?
\q1 ty nandrombaha’o ty sirañe
\q1 tsy an-kafatrarañe?
\q1
\v 3 Akore ty nanoroa’o ty tsy aman-kilala;
\q1 ty nitaroñe’o hasoa-anatse ami’ty maro?
\q1
\v 4 Ia ty nañakara’o saontsy?
\q1 Vaho fañahi’ ia ty nitroboeñe ama’o?
\q1
\v 5 Mihelohelo ambane rano ao o loloo,
\q1 naho o mpimoneñeo.
\q1
\v 6 Miboridañe añatrefa’e eo
\q1 ty Tsikeokeoke;
\q1 tsy aman-tsaro’e ty Fandrotsahañe.
\q1
\v 7 Alama’e an-dikerañe ambone’
\q1 i hoakoakey i avaratsey;
\q1 aradorado’e ambone
\q1 hakoahañe eo ty tane toy.
\q1
\v 8 Aholonkolo’e amo raho’eo ty rano,
\q1 fe tsy miporitsak’ ambane i rahoñey.
\q1
\v 9 Takona’e ty tarehe’ i zava-volañey,
\q1 alafi’e ama’e i raho’ey.
\q1
\v 10 Nañarikatoha’e sokitse
\q1 ty an-tarehe’ o ranoo
\q1 hañefera’e amy ieñey i hazavàñey.
\q1
\v 11 Miezeñezeñe o fahan-dikerañeo,
\q1 mianifañe ami’ty enda’e.
\q1
\v 12 An-kaozarañe ty nampipendreña’e i riakey;
\q1 aman-kihitse ty nitomboha’e i Rahàbe.
\q1
\v 13 I kofò’ey ty ampisava’e i likerañey;
\q1 trinofam-pità’e i mereñe mitsiritsiokey.
\q1
\v 14 Inay, romoromom-pitoloña’e irezay,
\q1 le volam-bisibisike ty ijanjiñañe, Fe ia ty mahafohiñe i figorogodoiña’e ra’elahiy?
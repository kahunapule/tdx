\c 42
\p
\v 1 Natoi’ Iobe amy zao t’\nd Iehovà\nd*,
\q1
\v 2 Fantako te kila lefe’o,
\q1 le tsy azo sebañeñe ze safiri’o.
\q1
\v 3 Hoe rehe: Ia ze o mañeta-panoroañe
\q1 tsy aman-kilala zao?
\q1 Toe nivolañeko ty tsy nirendreko,
\q1 o raha loho mandikoatse ahy, tsy napotako.
\q1
\v 4 Ehe janjiño, [hoe rehe,]
\q1 le hivolan-draho,
\q1 hañontaneako vaho ho toiñe’o.
\q1
\v 5 Toe nahatsanoñe ty ama’o raho
\q1 am-pijanjiñan-dravembia,
\q1 fe mahatrea Azo o masokoo henaneo;
\q1
\v 6 Aa le hejeko ty troko vaho
\q1 misoloho an-deboke naho lavenoke.
\p
\v 7 Ie fa nilañone’ \nd Iehovà\nd* am’ Iobe i tsara rezay, le hoe t’\nd Iehovà\nd* amy Elifaze nte-Temane: Miforoforo ama’o naho amo rañe’o roe reo ty haboseko; amy te tsy nitaroña’ areo ty hatò, manahake ty nanoem-pitoroko Iobe.
\v 8 Aa le andrambeso bania fito naho añondrilahy fito, le miheova mb’amy Iobe mpitoroko mb’eo naho mañengà soroñe ho anahareo; le hihalalia’ Iobe mpitoroko naho ho noko i halali’ey vaho tsy hanoeko ama’ areo ty mañeva i hanè’ areoy; amy t’ie tsy nilañoñe ahy an-katò, manahake ty nanoe’ i mpitoroko Iobey.
\p
\v 9 Aa le nimb’eo t’i Elifaze nte-Temane naho i Bildade nte Sohy naho i Tsofare nte-Naamà le nanoe’ iereo i tsi­nara’ \nd Iehovà\nd* am’ iereoy; le ninò’ \nd Iehovà\nd* ty halali’ Iobe.
\v 10 Aa le nampoli’ \nd Iehovà\nd* o vara’ Iobeo, ie nihalaly ho a i rañe’e rey; vaho natolo’ \nd Iehovà\nd* am’ Iobe indroe’ ty nanaña’e taolo.
\v 11 Nomb’ ama’e mb’eo amy zao o rahalahi’e iabio naho o rahavave’e iabio naho ze hene nahafohiñe aze taolo vaho nitrao-pikama ama’e añ’ anjomba’e ao; nitretreze’ iareo vaho nañohò aze amo fonga haoreañe nafetsa’ \nd Iehovà\nd* ama’eo; vaho songa nanolotse ty bogady ama’e naho ty bange volamena.
\v 12 Nitahie’ \nd Iehovà\nd* o figadoñan’ andro’ Iobeo mandikoatse te amy nifotora’ey; ie nanañ’ añondry rai-ale tsy efats’ arivo naho rameva eneñ’ arivo naho katràka mpiharo-bao arivo vaho borìke-vave arivo.
\v 13 Nanañ’ anadahy fito re naho anak’ ampela telo.
\v 14 Natao’e Iemimae ty añara’ i valoha’ey naho Keziae ty faharoe vaho Keren-Kapokee ty fahatelo.
\v 15 Tsy nañirinkiriñeñe amy tane iabiy ty hamozohozo’ i anak’ ampela’ Iobe rey vaho songa tinolon-drae’e lova miharo amo ana-dahi’eo.
\v 16 Ie añe, mbe niveloñe zato-tsy-efapolo taoñe t’Iobe vaho niisa’e o ana’eo naho o zafe’eo pak’an-tariratse fah’efafatse.
\v 17 Aa le nivilasy t’Iobe, androanavy bey, lifots’ andro.
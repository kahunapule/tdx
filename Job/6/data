\c 6
\p
\v 1 Nanoiñe amy zao t’Iobe:
\q1
\v 2 Ee te linanja o ha’emberakoo,
\q1 vaho natrao-fipoke am-balantsy ao
\q1 o ha’ampohekoo!
\q1
\v 3 Fa ho nandikoatse ty lanja’
\q1 ze kila faseñe an-driak’ ao:
\q1 Aa le nitsoretoke t’ie nivolañe.
\q1
\v 4 Fa amako ao o ana-pale’
\q1 i El-Sadaio;
\q1 inome’ ty troko ty vore’e;
\q1 miatreatre ahiko o harevendreveñan’
\q1 Añahareo.
\q1
\v 5 Mitreñe hao ty borìke ly
\q1 t’ie amañ’ahetse,
\q1 ke mirohake hao ty añombe
\q1 ambone’ i hane’ey?
\q1
\v 6 Ho kamaeñe tsy aman-tsira hao
\q1 t’ie nàmoñe?
\q1 mafiry hao ty tapotin’atoly?
\q1
\v 7 Ifoneñan-troko ty hitsopeke;
\q1 hoe lintseñe t’ie siloke.
\q1
\v 8 Ehe te niazoko i halalikoy; te hatolon’Añahare i salalaekoy,
\q1
\v 9 ee te ho non’ Añahare
\q1 ty handemok’ ahiko,
\q1 te ho hahà’e ty fità’e hañitoa’e ahy!
\q1
\v 10 Zao ty ho nañohò ahiko; hahavontitirako tsy aman-tretrè ty fanaintaiñañe;
\q1 te tsy niliereko ty nafè’ i Masiñey.
\q1
\v 11 Aia ty haozarako te hitamà?
\q1 Inoñe ty ho figadoñako, t’ie hahaliñe?
\q1
\v 12 Haozaram-bato hao ty hafatrarako?
\q1 Torisike hao ty sandriko?
\q1
\v 13 Hera tsy amako ty fañimbàñe ahiko,
\q1 ke nasiotse amako ty famotsorañe?
\q1
\v 14 Mañeva ho ferenaiñan-drañe’e
\q1 ty mpisotry,
\q1 ndra te napo’e ty fañeveñañe
\q1 amy El-Sadai.
\q1
\v 15 Manao hakalitahan-torahañe
\q1 amako o rañekoo,
\q1 hoe saka misorotombake
\q1 vaho mimosaoñe,
\q1
\v 16 ie angonkòña’ i ranon-kavandray,
\q1 naho am-pietaham-panala.
\q1
\v 17 Ie matrovoke le mianjiñe,
\q1 ie faosa vaho mimiañe an-toe’e.
\q1
\v 18 Miolakolak’ am-pañaveloañe iereo,
\q1 mb’an-kakoahañe mb’eo vaho mimeatse.
\q1
\v 19 Nipaia’ o mpivovotse boak’ i Temào,
\q1 nitamà’ o mpitavea’ i Sebào.
\q1
\v 20 Nilonjetse t’ie nahatoky;
\q1 nitangòke te nipok’eo.
\q1
\v 21 Toe manahake Izay nahareo henaneo;
\q1 oni’ areo ty hekoheko le miriatsandriñe.
\q1
\v 22 Nanao ty hoe vi’raho?
\q1 Añendeso, ndra,
\q1 Itambezo am-bokàñe
\q1 amo vara’ areoo
\q1
\v 23 Ehe, ampipolitiro am-pitàn-drafelahy,
\q1 ke: Jebaño am-pità’ o fanalolahio ty fiaiko?
\q1
\v 24 Anaro iraho, le hitsiñe; atoro ahy ty nandilarako.
\q1
\v 25 Toe mahasibeke ty saontsy to !
\q1 Fe inoñe ty ho toiñe’
\q1 ty fifanoitoi’areo?
\q1
\v 26 Ke te o reha’oo ro vente’e
\q1 vaho tioke avao ty lañonam-pamoe’ piaiñe?
\q1
\v 27 Eka, ndra iambotraha’ areo
\q1 ty bode-rae vaho haletake ty rañetse.
\q1
\v 28 Ehe henteo henaneo,
\q1 hera mpandañitse añ’atrefa’ areo iraho.
\q1
\v 29 Mibalintoàña, le ko mandilatse;
\q1 Eka mifosera, fa vantañe o ahikoo.
\q1
\v 30 Manan-tahy hao ty lelako?
\q1 Tsy apota’ ty lañilañiko hao ty hankàñe?
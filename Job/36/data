\c 36
\p
\v 1 Natovo’ i Eliho ty hoe:
\q1
\v 2 Iheveo hey raho le hitoroako te mbe aman-ko volañeñe hañonjonañe an’Andrianañahare.
\q1
\v 3 Hitoha hilala tsietoitane añe raho,
\q1 tolorako havantañañe i Mpitsene ahiy.
\q1
\v 4 Toe aman-kila o entakoo;
\q1 vaho ama’o i aman-kilala fonitsey.
\q1
\v 5 Inao maozatse t’i Andrianañahare,
\q1 naho tsy mirihy;
\q1 ie fatratse an-kaozaram-paharofoanañe.
\q1
\v 6 Tsy tana’e ho veloñe o tsereheñeo,
\q1 fe omei’e to ty tso-tro.
\q1
\v 7 Tsy asita’e amo vantañeo o fihaino’eo;
\q1 fa ampiambesare’e ho nainai’e
\q1 amo mpanjaka am-piambesa’eo,
\q1 vaho onjone’e.
\q1
\v 8 Aa ie mirohy an-tsilisily,
\q1 naho nivahoran-kasotriañe,
\q1
\v 9 le itaroña’e o sata’ iareoo
\q1 naho o fiolà’ iareoo, te mitakeboke.
\q1
\v 10 Sokafe’e hianatse o ravembiao,
\q1 vaho lilie’e te hiambohoa’ iareo
\q1 o tsy havokarañeo.
\q1
\v 11 Ie mañaoñe naho mitoroñ’aze,
\q1 le amam-bokatse ty higadoña’ o andro’eo vaho am-pierañerañañe o tao’eo.
\q1
\v 12 F’ie tsy mañaoñe,
\q1 le ho zamanem-pibara,
\q1 hiantantiritse tsy aman-kilala,
\q1
\v 13 ie mañaja si-manty,
\q1 tsy aman-Kàke an-troke;
\q1 tsy mikaike olotse te rohiza’e.
\q1
\v 14 Robak’ an-katora’e ty sandri’iareo,
\q1 ty fiai’ iareo an-karapiloan-do.
\q1
\v 15 Haha’e am-pisotria’e ty misotry;
\q1 anokafa’e ravembia i forekekeñey.
\q1
\v 16 Eka, tinao’e boak’ an-jitse rehe
\q1 mb’an-tameañe tsy aman-tindry;
\q1 naho lifo-tsafo’e ty hazotso
\q1 am-pandambaña’o eo.
\q1
\v 17 F’ie nañeneke ty fizakañe
\q1 o rati-tserekeo;
\q1 fiihine’ ty zaka naho ty hatò.
\q1
\v 18 Itaò tsy hanigìk’ azo hañivañiva
\q1 ty habosehañe,
\q1 vaho apoho tsy hampitsile azo
\q1 ty habeim-bokàñe.
\q1
\v 19 Hahatohañ’azo tsy ho am-poheke hao o vara’oo?
\q1 ndra ze hene hafatraran-kaozara’o?
\q1
\v 20 Ko salalaeñe ty haleñe,
\q1 ie aitoañe an-toe’e ondatio.
\q1
\v 21 Miambena, tsy hitoliha’o ty haratiañe;
\q1 toe ie ty nijoboñe’o,
\q1 fa tsy hasotriañe.
\q1
\v 22 Inao! onjoñe’ ty haozara’e t’i Andrianañahare
\q1 Ia ty mpañoke mañirinkiriñe Aze?
\q1
\v 23 Ia ty nanendre ty lala homb’e?
\q1 Ia ty mahafivolañe ty hoe:
\q1 Tsy soa o nanoe’oo?
\q1
\v 24 Tiahio hey ty hañonjonañe
\q1 o fitoloña’eo, o fisaboa’ ondatio.
\q1
\v 25 Hene nahaisake ondatio;
\q1 talakesa’ ondaty an-tsietoitaneo
\q1
\v 26 Inao! jabahinake
\q1 t’i Andrianañahare,
\q1 tsy taka’ ty hilalan-tika;
\q1 tsy hay volilieñe ty ia’ o tao’eo.
\q1
\v 27 Aonjo’e o pilipiton-dranoo;
\q1 ampanjaria’e orañe i evoñey;
\q1
\v 28 Le ampikojojoahe’ o rahoñeo,
\q1 hitsopatsopake, hañerek’ am’ondatio.
\q1
\v 29 Hete! Ia ty maharofoanañe
\q1 ty fiboelea’ o rahoñeo?
\q1 ty fangotroha’ i sokemitraha’ey?
\q1
\v 30 Oniño te ampivarakaihe’e ama’e o fitsipela’eo vaho ampoa’e
\q1 ty vaha’ i riakey.
\q1
\v 31 Ie ro izaka’e ondatio;
\q1 naho añeneña’e mahakama.
\q1
\v 32 Safora’e helatse o fità’eo,
\q1 naho lilie’e hitomboke.
\q1
\v 33 Mitalily aze i ampi’ey,
\q1 amo añombeo t’ie ho avy.
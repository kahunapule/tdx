\c 37
\q1
\v 1 Inao ka, ty mampinevenevetse
\q1 ty troko
\q1 ty mampitsamboañe aze an-toe’e.
\q1
\v 2 Tsatsiho ty fipoñam-piarañanaña’e,
\q1 naho i hotroke miakatse am-palie’ey.
\q1
\v 3 Hahà’e ambanen-kaliforan-dikerañe eo naho i hela’ey pak’añ’olo-ty tane toy.
\q1
\v 4 Mandimbe aze ty fitroñam-peo,
\q1 mangotrok’ amy fiarañanañan’ enge’ey vaho tsy ho kalaña’e i helatsey t’ie janjiñeñe
\q1 i fiarañanaña’ey.
\q1
\v 5 Halatsàñe ty fangotrohan’ Añahare
\q1 i fiarañanaña’ey;
\q1 ra’elahy o fitoloña’eo,
\q1 tsy lefen-tika tsikaraheñe.
\q1
\v 6 Hoe re amy fanalay, Mifiafià an-tane eo; naho amy orañey, Milihira.
\q1
\v 7 Vihine’e iaby ty fità’ondatio
\q1 hahafohina’ ze kila ondaty ty fitoloña’e.
\q1
\v 8 Mimoak’ an-dakato ao amy zao o bibio,
\q1 miampitse am-pipalira’e ao.
\q1
\v 9 Boak’ atimo ao ty tangololahy,
\q1 boak’ avaratse añe i tsintsiñey.
\q1
\v 10 Ty kofòn’ Añahare ro anoloram-panala,
\q1 Ajihe’e ty fibanara’ o ranoo.
\q1
\v 11 Ampijinie’e halèñe
\q1 i rahoñe milodolodoy:
\q1 Ampiparaitahe’e mb’eo
\q1 o rahom-pihelara’eo.
\q1
\v 12 Mibalike re, añodiña’ ty fiteha’e,
\q1 hanoa’e ze andilia’e
\q1 ambone’ o tane fimoneñañeo.
\q1
\v 13 Ampahavia’e, ke t’ie kobaiñe,
\q1 ke ho an-tane’e, he te fiferenaiñañe.
\q1
\v 14 Inao! ry Iobe, mijohaña vaho haraharao
\q1 o fitoloñan’Añahare fanjakao.
\q1
\v 15 Fohi’o hao ty fampijadoñan’
\q1 Añahare iareo?
\q1 Ty fampipalipalitsie’e o raho’eo
\q1 himilemiletse.
\q1
\v 16 Fohi’o hao ty fandanjan-drahoñe,
\q1 o halatsañe amy Lifo-kilalaio?
\q1
\v 17 Ihe aman-tsaroñe matrovoke naho
\q1 ampitsiñe’ i tiok’atimoy ty tane toy?
\q1
\v 18 Lefe’o hao, ihe mitraok’ ama’e,
\q1 ty mamelatse i likerañey,
\q1 an-kagàn-ketsoro natranake.
\q1
\v 19 Añanaro anay ty ho saontsie’ay;
\q1 Fa tsy mahafandahatse
\q1 zahay ty amy ieñey.
\q1
\v 20 Hisaontsiañe hao
\q1 te zaho hivolañe?
\q1 Ihalalia’ t’indaty hao te hagedrañe.
\q1
\v 21 Tsy ho isa’e henaneo i hazavàñe mireandreañe an-kalo’ o rahoñeo;
\q1 naho tsy ampisavae’ i tioke mihelañey.
\q1
\v 22 Havolamenañe ty boak’ avaratse añe ;
\q1 aman’engeñe maharevendreveñe
\q1 t’i Andrianañahare.
\q1
\v 23 Tsy lefe’ay tsikaraheñe ‘nio i El-Sadai,
\q1 Jabahinak’ an’ ozatse,
\q1 fe tsy olañe’e ty zaka
\q1 naho ty havantañañe vokatse.
\q1
\v 24 Aa le mañeveñe ama’e ondatio;
\q1 leo raike tsy haoñe’e
\q1 t’ie manao kante an-troke.
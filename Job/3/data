\c 3
\p
\v 1 Modo Izay le nanoka-palie t’Iobe namatse i andro’ey,
\v 2 hoe ty nilañone’ Iobe:
\q1
\v 3 Ehe te ho mongoreñe
\q1 ty andro nahatoly ahiko,
\q1 naho ty haleñe nanoeñe ty hoe:
\q1 Inao, niareñe lahilahy.
\q1
\v 4 Ehe te ho ieñe i andro zay;
\q1 lonike te tsy ho vazohon’ Añahare
\q1 boak’ ambone ao,
\q1 vaho tsy hipisaña’ ty hazavàñe.
\q1
\v 5 Ehe t’ie ho tsepahe’ ty hamoromoroñañe naho ty talinjon-kavilasy;
\q1 lonike te hitozòhan-drahoñe;
\q1 ee te hampirevendreveñe aze
\q1 ze fonga mahamainten-gero’ i àndroy
\q1
\v 6 Le i haleñe zay:
\q1 hiambotrahan-kamoromoroñañe,
\q1 tsy hitrao-pirebeke
\q1 amo andro’ i taoñeio;
\q1 tsy hizilik’ ami’ty ia’ o volañeo.
\q1
\v 7 Hete! ehe ho beitsiterake i haleñe zay,
\q1 tsy himoaham-peon-kafaleañe.
\q1
\v 8 Ee te hamatse aze
\q1 o mpamoiñ’ androo,
\q1 o veka’e hampibarakaoke i fañaneñeio,
\q1
\v 9 Ho maieñe abey o vasiañe am-palipalitsieñeo:
\q1 angao re hipay hazavàñe fa tsy hahatrea;
\q1 ee t’ie tsy ho sambae’ ty holimaso’ i maraiñey;
\q1
\v 10 amy te tsy narindri’e i lalan-koviñey,
\q1 naho tsy nakafi’e amo masokoo
\q1 ty hasotriañe.
\q1
\v 11 Ino ty tsy nahasimb’ ahy an-koviñe ao? Akore te tsy namoeako fiay
\q1 te niboloañe?
\q1
\v 12 Ino ty nandrambesa’ o ongotseo ahiko? naho o fatroa ninonoakoo?
\q1
\v 13 Ie ho nihity ampitsiñañe ao;
\q1 ho niroro naho nitofa avao,
\q1
\v 14 mindre amo mpanjakao
\q1 naho o mpisafiri’ ty tane toio,
\q1 o mamboatse hakoahañe ho am-bata’eo;
\q1
\v 15 naho o ana-donak’
\q1 amam-bolamenao,
\q1 o mameno akiba am-bolafotio:
\q1
\v 16 hera ho nanahake ty tsi-ambolañe naetake,
\q1 anak’ ajaja niboloañe
\q1 mboe lia’e tsy nahatrea hazavàñe.
\q1
\v 17 Ao ty fitroara’ o lo-tserekeo
\q1 amo firohandroha’eo;
\q1 ao ka ty fitofà’ o màmakeo.
\q1
\v 18 Mitraok’ am-pierañerañañe
\q1 o mpirohio,
\q1 tsy mahajanjiñe ty fiarañanaña’
\q1 i mpamorekekey.
\q1
\v 19 Ao ty bey naho ty kede:
\q1 vaho votsotse amy talè’ey ty ondevo.
\q1
\v 20 Ino ty añomezan-kazavàñe ty misotry,
\q1 naho ty haveloñe amo mafaitse añ’ova’eo?
\q1
\v 21 ze mitama hihomake, fe tsy avy,
\q1 ie tsikaraheñe mandikoatse o vara mietakeo;
\q1
\v 22 o mandia taroba naho mirebeke
\q1 t’ie nahatendreke kiborio?
\q1
\v 23 [Ino ty anoloran-kazavàñe]
\q1 amy t’indaty nietahan-dalañe,
\q1 ie nigoloboñen’Añahare?
\q1
\v 24 Misolo ty fihinanako ty fiselekaiñako,
\q1 vaho midoañe hoe rano ty fitoreoko.
\q1
\v 25 Amy te mifetsak’ amako
\q1 o mampangebahebak’ ahikoo,
\q1 naho mivovo amako i ihembañakoy,
\q1
\v 26 tsy mierañeran-draho, tsy mipendreñe, tsy mitsiñe
\q1 fa pok’eo ty hekoheko.
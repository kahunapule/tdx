\c 14
\q1
\v 1 Ondaty nasaman’ ampelao,
\q1 tsy lava-ohatse vaho lifo-kasotriañe,
\q1
\v 2 hoe voñen-katae ty fionjona’e
\q1 le miheatse, mihelañe hoe talinjo
\q1 fa tsy mitoetse.
\q1
\v 3 Harefa’o vaho hasese’o an-jaka ama’o ao?
\q1
\v 4 Ia ty mahaakatse ty malio
\q1 ami’ty maleotse? Leo raike.
\q1
\v 5 Kanao fa nalahatse o andro’eo,
\q1 fa ama’o ty ia’ o vola’eo vaho fa najado’o
\q1 o efetse tsy handilara’eo,
\q1
\v 6 ampitoliho añe ty fijilova’o, hitofa’e,
\q1 ampara’ te henefe’e o andro’eo,
\q1 manahake ty mpièke
\q1
\v 7 Manan-ko tamae’e ty hatae,
\q1 ie firaeñe ro mbe mitiry avao,
\q1 vaho tsy milesa o tora’eo.
\q1
\v 8 Ndra te mihaantetse an-tane ao
\q1 o vaha’eo,
\q1 naho mate an-debok’ ao i foto’ey,
\q1
\v 9 fa ie mañantson-drano ro hibotiboty
\q1 vaho handrevake hoe ana-katae.
\q1
\v 10 Fe mihomake t’i Raolombelo
\q1 vaho mitsalalampatse;
\q1 mipetroke t’indaty, le aia?
\q1
\v 11 Hambañe ami’ty fisiha’ o sihanakeo
\q1 naho ty fimaiha’ o sakao
\q1 ampara’ te kapaike,
\q1
\v 12 ty fandrea’ ondaty tsy hitroatse,
\q1 tsy hivañone ampara’ te
\q1 mihelañe o likerañeo,
\q1 vaho tsy ho barakaofeñe amy firota’ey.
\q1
\v 13 Ehe t’ie haeta’o an-tsikeokeok’ao,
\q1 le hakafi’o ampara’ te mimpoly ty
\q1 haviñera’o, vaho hampitsatoha’o
\q1 andro hahatiahia’o ahy!
\q1
\v 14 Ie vilasy ondatio, mbe ho veloñe hao?
\q1 Fe ho liñisako amo hene androm-pitoroñakoo ampara’ te tondroke ty fañovàñe ahiko.
\q1
\v 15 Hikanjy rehe le hanoiñe raho;
\q1 ho maniña’o ty satam-pità’o.
\q1
\v 16 Fe henaneo, tinoñe’o o liakoo,
\q1 ie mbe tsy vazoho’o ty fandilarako;
\q1
\v 17 rinohy an-karoñe ao o tahikoo,
\q1 vaho lombofa’o o hakeokoo.
\q1
\v 18 Mivoravora i vohitse mihotrakey,
\q1 naho misitse an-toe’e ty vato;
\q1
\v 19 mivañen-drano o vongam-batoo;
\q1 saohe’ o rano-vohitseo ty mena’ i taney;
\q1 Izay ty androtsaha’o
\q1 ty fitama’ ondatio.
\q1
\v 20 Iambotraha’o nainai’e, le mihelañe añe;
\q1 ovae’o ty tarehe’e vaho irahe’o mb’eo.
\q1
\v 21 Asiñeñe o ana’eo, fa tsy apota’e; mifotsake, fa tsy fohi’e.
\q1
\v 22 O marare amy nofo’eio avao ro tsapa’e,
\q1 ty tro’e avao ro iroveta’e.
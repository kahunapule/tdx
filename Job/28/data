\c 28
\q1
\v 1 Toe ao ty lakato fitsikaraham-bolafoty naho ty toem-pitranaham-bolamena.
\q1
\v 2 Akareñe an-debok’ ao ty viñe,
\q1 le tranaheñe am-bongam-bato
\q1 ty torisike.
\q1
\v 3 Fongore’e ty ieñe, tsikarahe’e pak’
\q1 am-para-piefera’e ao ty vato,
\q1 an-kamoromoroñañe naho
\q1 an-talinjon-kavilasy ao.
\q1
\v 4 Anokafa’e lalam-pigodañañe,
\q1 ­lavi-pimoneñañe; andikofam-pandia, ­miradorado ao, mitsikadròtse ­lavits’ ondaty.
\q1
\v 5 Ty tane toy, ama’e ty iboaha’ ty mahakama; ambane’e ao
\q1 hoe trobotroboen’ afo.
\q1
\v 6 Angalan-tsafira o vato’eo,
\q1 naho volamena an-debo’e ao.
\q1
\v 7 Tsy hay o voro-pamaokeo i lalañey;
\q1 tsy trea’ ty maso’ i hitikitikey.
\q1
\v 8 Tsy nilià’ o bibi-ly mpireñetseo;
\q1 mbe tsy nipiapia ambone’e eo ty liona.
\q1
\v 9 Ahiti’e mb’amo vato-pilakeo ty fità’e vaho avalitaboa’e reke-bahatse
\q1 o vohitseo.
\q1
\v 10 Kaohe’e amo vatoo ty talàha
\q1 vaho oni-pihaino’e ze atao vara.
\q1
\v 11 Sebaña’e o torahañeo tsy hiorike;
\q1 aboa’e mb’an-kazavàñe o raha nikafitseo.
\q1
\v 12 Fe aia ty hahaoniñañe hihitse?\f + \fr 28:12 \ft  a.28\f*
\q1 Aia ka ty toe’ o hilalao?
\q1
\v 13 Tsy fohi’ondaty ty vili’e,
\q1 toe tsy tendrek’ an-tane’ o veloñeo.
\q1
\v 14 hoe i lalekey, Tsy amako atoa;
\q1 le hoe i riakey, Tsy amako etoa.
\q1
\v 15 Tsy ikaloam-bolamena,
\q1 vaho tsy andanjàm-bolafoty.
\q1
\v 16 Tsy añoharañe ami’ty
\q1 volamena’ i Ofire,
\q1 ndra an-tsohame sarotse
\q1 ndra safira.
\q1
\v 17 Tsy añirinkiriña’ ty volamena
\q1 ndra ty kristaly,
\q1 tsy tsalohem-panake volamena ki’e.
\q1
\v 18 Tsy ivolañañe
\q1 ty vaton-driake ndra vato-soa;
\q1 ambone’ o hangeo ty fikaloan-kihitse.
\q1
\v 19 Tsy oharañe ama’e ty pit-dae\f + \fr 28:19 \ft   Pit-dae: karaza-vatosoa \f*’ i Kose,
\q1 tsy ibalibalihem-bolamena hiringiri’e.
\q1
\v 20 Hirik’ aia arè o hihitseo?
\q1 Vaho aia ty toe’ o hilalao?
\q1
\v 21 Ie mikafits’ am-pihaino’
\q1 ze atao veloñe,
\q1 vaho mietak’ amo voron-tiokeo.
\q1
\v 22 Hoe ty Tsikeokeoke naho i Havilasy:
\q1 fa nahatsanon-talily aze o sofi’aio.
\q1
\v 23 Arofoanan’ Añahare i lala’ey,
\q1 fohi’e ka i toe’ey.
\q1
\v 24 Jilove’e pak’ añ’olo’ ty tane toy,
\q1 vazoho’e ze he’e ambanen-dikerañe ao.
\q1
\v 25 Ie nanolora’e lanja o tiokeo,
\q1 vaho nanjara’e an-kapoake o ranoo;
\q1
\v 26 ie nafepè’e o orañeo,
\q1 naho ty lala’ o helats’ampiñeo;
\q1
\v 27 Le nivazohoe’e, nitseize’e;
\q1 najado’e vaho tsinikara’e.
\q1
\v 28 Le hoe re am’ondatio,
\q1 Inao: Ty fañeveñañe amy Talè,
\q1 Zay ro hihitse;
\q1 ty fisitahañe an-karatiañe ro hilala.
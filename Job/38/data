\c 38
\q1
\v 1 Nanoiñe Iobe boak’ an-talio amy zao t’Iehovà
\q1 ami’ty hoe:
\q1
\v 2 Ia ze o mampaieñe vere
\q1 añ’enta’e tsy aman-kilalao?
\q1
\v 3 Midiaña vania hoe ondaty;
\q1 le hañontaneako,
\q1 vaho ho toiñe’o.
\q1
\v 4 Taia v’iheo te ­najadoko
\q1 o faha’ ty tane toio?
\q1 Taroño kanao mahilala.
\q1
\v 5 Ia ty nisafiry o zehe’eo naho fohi’o?
\q1 he ia ty namavatse taly ama’e?
\q1
\v 6 Najadoñe ami’ty inoñ’ o faha’eo?
\q1 ia ka ty nampitsatoke ty vato-lahi’e?
\q1
\v 7 Ie hene nitrao-pisaboañe o vasia-maraiñeo vaho fonga nipoñak’ an-drebeke o anan’ Añahareo.
\q1
\v 8 Ke ia ty nampigabeñe i riakey
\q1 an-dalam-bey,
\q1 ie vaho niboloañe boak’an-koviñe ao.
\q1
\v 9 Ie nitseneako saroñe an-drahoñe,
\q1 naho sokotry an-kamoromoroñañe.
\q1
\v 10 Ie nafepèko o efe’eo vaho nampijadoñe ty sikada’e naho o lala’eo,
\q1
\v 11 Ami’ty hoe: Efets’ etoa ty homba’o,
\q1 le tsy ilikoarañe;
\q1 etoañe ty hanjirañe
\q1 o onja’o mitoabotseo.
\q1
\v 12 Fa linili’o hao i maraiñey,
\q1 sikal’am-pifotoran’ andro’o añe,
\q1 he nampahafohine’o
\q1 i fanjirik’androy hao i toe’ey,
\q1
\v 13 hamihina’e o indran-taneo,
\q1 hañifihañe ama’e o lo-tserekeo?
\q1
\v 14 Ie miova hoe lietse ambanem-boli-pitomboke,
\q1 miboake hoe volon-tsaroñe ty vinta’e.
\q1
\v 15 Fe tanañe amo tsereheñeo ty hazavà’iareo,
\q1 vaho ampipozaheñe ty sira mizonjoñe.
\q1
\v 16 Fa niziliha’o hao ty figoangoaña’
\q1 i riakey?
\q1 hera nijelanjelañe an-goledo’ i lalekey?
\q1
\v 17 Fa nibentareñ’ ama’o hao
\q1 o lalam-bein-kavilasio?
\q1 fa niisa’o hao
\q1 o lalan-talinjom-pihomahañeo?
\q1
\v 18 Apota’o hao ty fienene’ ty tane toy?
\q1 abejaño naho hene fohi’o?
\q1
\v 19 Aia ty lalam-bam-pimoneña’ i hazavàñey?
\q1 Naho i ieñey, aia ty akiba’e?
\q1
\v 20 Hanesea’o mb’am-pifaritsoha’e añe: hitinoña’o o lalam-ban-kiboho’e mb’eo?
\q1
\v 21 Fohi’o kanao zay ty nisamahañ’ azo,
\q1 vaho tsivatse o andro’oo!
\q1
\v 22 Fa nimoaha’o hao
\q1 ty fañajañe i fanalay?
\q1 Nioni’o hao ty famandroñañe
\q1 o havandrao?
\q1
\v 23 I nahajako ho an-tsan-kasotriañey,
\q1 ho amy andron-kotakotake
\q1 naho fialiañey?
\q1
\v 24 Lalañe aia ty ifampirià’ i hazavàñey,
\q1 ty ifampitsiriaria’ i tiok’atiñanañey
\q1 an-tane atoy?
\q1
\v 25 Ia ty nihaly talaha ho a
\q1 i fisorotombahañey,
\q1 ndra ty lalan-kombà’
\q1 i àmpin-kotrokey?
\q1
\v 26 Hahavia’ ty orañe an-tane tsy ama’ondaty, ndra an-diolio
\q1 pok’ olombeloñe,
\q1
\v 27 hahaeneñe i fatram-bey mangoakoakey hitovoaña’ i ahetsey hitiry?
\q1
\v 28 Manan-drae hao i orañey?
\q1 Ke ia ty nampiareñe o tsopan-jonoo?
\q1
\v 29 Boak’ an-kovi’ ia o fanalao?
\q1 Le i pilitem-panalan-dikerañey,
\q1 ia ty nisamak’ aze?
\q1
\v 30 Ie mihagàñe hoe vato ty rano,
\q1 vaho mijihetse ty tarehe’ i lalekey?
\q1
\v 31 Lefe’ o feheñe hao
\q1 o silisili’ i \f + \fr 38:31  \ft   Kimà: I vasiam-pito rey\f*Kimào,
\q1 ndra ampibalaheñe ty vahots’ i \f + \fr 38:31  \ft   Kesile: Orion (ty ama’ i Bode ao)\f*Kesileo?
\q1
\v 32 Hampiakare’o an-tsà’e hao
\q1 t’i \f + \fr 38:32  \ft   Mazarote: I vilon-dikera 12 rey. \f*Mazarote?
\q1 Ho tehafe’o hao t’i \f + \fr 38:32  \ft   Aiise: ty viloñe sare bera avaratsey. \f*Aiìse
\q1 rekets’ o ana’eo?
\q1
\v 33 Fohi’o hao o fañèn-dikerañeo?
\q1 Ho lefe’o ajadoñe hao
\q1 ty fifehea’ iareo ty tane toy?
\q1
\v 34 Mahafipoña-peo mb’an-drahoñe
\q1 mb’eo v’iheo,
\q1 hahaliporañ’ azo an-drano bey?
\q1
\v 35 Mahafañirake hotroke v’iheo,
\q1 hihiririña’e mb’eo,
\q1 hanoa’iareo ty hoe: Intoan-jahay?
\q1
\v 36 Ia ty nampipoke hihitse an-troke ao?
\q1 Ia ka ty nanolotse hilala añ’ arofo?
\q1
\v 37 Ia ty mahafañiake o rahoñeo
\q1 ami’ty hihi’e?
\q1 ke mahafañiliñe o zonjon-dikerañeo,
\q1
\v 38 ie ampibokobokoeñe ty deboke,
\q1 vaho mifampipiteke o vonga’eo?
\q1
\v 39 Ho tsatsae’o haneñe hao ty liona?
\q1 Ho eneñe’o hao ty hatea-hane’
\q1 o liona tora’eo,
\q1
\v 40 Ie mikoloto an-dakato ao,
\q1 ie misimotse ami’ty mangongòñe ao?
\q1
\v 41 Ia ty mamahan-tsindroke o koàkeo,
\q1 ie mikoaik’ aman’Añahare o ana’eo,
\q1 naho mikariokariok’ avao
\q1 tsy aman-kaneñe?
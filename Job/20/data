\c 20
\s1 Tsofare
\p
\v 1 Aa le hoe ty natoi’ i Tsofare
\p nte-Naamate:
\q1
\v 2 Mañetsek’ ahy hanao o fitsakoreakoo, naho
\q1 tokoen-draha ty am-pisafoañ’ ao.
\q1
\v 3 Fa tsinanoko i endake fañinjeañ’ ahiy, fe manoiñe ahy
\q1 ty arofo tsy takam-pahilàlako.
\q1
\v 4 Tsy fohi’o hao boake haehae zay,
\q1 hirik ami’ty nampipohañe ondaty
\q1 an-tane atoy?
\q1
\v 5 T’ie anianik’ avao ty hafalea’
\q1 o tsereheñeo,
\q1 mihelañe ty firebeha’ ty tsy aman-Kàke.
\q1
\v 6 Ndra te mitakatse andikerañe eñe
\q1 ty fitoabora’e,
\q1 naho mioza rahoñe i añambone’ey,
\q1
\v 7 mbe hihomake manahake o fiamonto’eo kitro-katroke;
\q1 hanao ty hoe o mpahatrea’ azeo:
\q1 Aia re?
\q1
\v 8 Himosaoñe hoe nofy re,
\q1 tsy ho isake ka,
\q1 hasiotse hoe aroñaron-kaleñe.
\q1
\v 9 Tsy ho isa’
\q1 ty fihaino nahaoniñe aze;
\q1 tsy hahatrea aze ka i akiba’ey.
\q1
\v 10 Mipay tretre amo rarakeo o ana’eo;
\q1 le soloem-pità’e o vara’eo.
\q1
\v 11 Lifotse ty havitrihan-katora’e
\q1 o taola’eo,
\q1 fe hitrao fidok’ ama’e an-debok’ ao.
\q1
\v 12 Ndra te mamy am-palie’e ao
\q1 ty halò-tsere’e
\q1 vaho aeta’e ambane famele’e ao,
\q1
\v 13 ndra te tea’e, tsy foe’e, tambozore’e am-palie’e ao,
\q1
\v 14 le hiova hafaitse am-pisafoa’e ao
\q1 o mahakama’eo;
\q1 hoe vorehe’ o mereñeo ty ao.
\q1
\v 15 Agedra’e o varao fe haloa’e;
\q1 ampañiliñan’ Añahare
\q1 boak’ am-pisafoa’e ao.
\q1
\v 16 Sihe’e ty vorem-pañàneñe;
\q1 avetra’ ty fitsipom-pandrefeala.
\q1
\v 17 Tsy ho sambae’e o torahañeo,
\q1 o saka midoandoan-tantele
\q1 naho hendron-drononoo.
\q1
\v 18 Havaha’e i nifanehafa’ey, fa tsy hatele’e;
\q1 i vara niazo’e an-takinakey
\q1 tsy hahafale aze,
\q1
\v 19 Amy te finorekeke’e o rarakeo
\q1 vaho nado’e ho poie’e;
\q1 nitavane’e ty anjomba tsy rinanji’e.
\q1
\v 20 Ty amy tsy fipendreñañe an-tro’e ao,
\q1 tsy apo’ i fihaña’e
\q1 te eo ty himolaotse ama’e.
\q1
\v 21 Po-draha sisa hagodrañe;
\q1 toly ndra hihelañe añe ty firaorao’e.
\q1
\v 22 Ami’ty haliforan-kavokara’e
\q1 ty hanjoa’e fanjirañe;
\q1 fonga atreatre’e ze fità’ o misotrio.
\q1
\v 23 Ie boboke ty fisafoa’e le hafetsa’e ama’e
\q1 ty fiforoforoan-kaviñera’e,
\q1 hakojojoa’e ama’e t’ie mihinañe.
\q1
\v 24 Ndra te hivoratsaha’e
\q1 ty fialiam-bý, hampitrofak’ aze
\q1 ty fale torisìke.
\q1
\v 25 Sitoneñe, le miakatse an-dambosi’e,
\q1 i masioñe milimolimotsey
\q1 boak’ añ’afero’e ao;
\q1 vaho vovoem-pirevendreveñañe.
\q1
\v 26 Fimoromoroñañe ty vandroñeñe
\q1 ho amo vara’eo.
\q1 Afo tsy rarafeñe ty hamorototo aze vaho hangotomomoke ty honka’e
\q1 añ’akiba’e ao.
\q1
\v 27 Ho borahe’ o likerañeo o hakeo’eo;
\q1 hitroatse hiatreatrea’ ty tane toy.
\q1
\v 28 Ho kopaheñe ty vokatse
\q1 an-kivoho’e ao, ie hasoik’ añe amy andron-kaviñera’ey.
\q1
\v 29 Zay ty toly havalen’ Añahare
\q1 amy lo-tserekey,
\q1 ty ampandovaen’ Añahare aze.
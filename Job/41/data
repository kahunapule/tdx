\c 41
\q1
\v 1 Hete! Toe tsy vente’e t’ie salalaeñe,
\q1 tsy ho tafahohoke hao te isahañe?
\q1
\v 2 I Tsy eo ty lahitsi’ay mahavany
\q1 hitsobore aze;
\q1 ia arè ty mahafiatreatre amako?
\q1
\v 3 Ia ty nanolotse ahy, te havahako?
\q1 ahiko ze hene ambanen-dikerañe ao.
\q1
\v 4 Tsy hitsiñeko o kitso’eo,
\q1 ty haozara’e ra’elahiy,
\q1 vaho i sandri’e tsaratseakey,
\q1
\v 5 Ia ty hañolitse o sisin-koli’eo?
\q1 Ia ty hahafizilik’
\q1 añivom-balañorà’e roe ao?
\q1
\v 6 Ia ty mahafisokake
\q1 o lalam-bein-tarehe’eo?
\q1 mampangetraketrake ty fañarikatoha’ o nife’eo.
\q1
\v 7 Fisengea’e o sisì’e fatratseo,
\q1 ie mikititse hoe linite;
\q1
\v 8 Akore ty fifampikiteha’e
\q1 kanao tsy mahafitsifitse ao ty tioke.
\q1
\v 9 Nifampireketeñe iereo,
\q1 mifampipiteke, tsy lefe akatrake.
\q1
\v 10 Mitsopela-kazavàñe o fihatsìhe’eo,
\q1 manahake ty holi-maso’
\q1 i maraindraiñey o maso’eo.
\q1
\v 11 Failo milebaleba ty miakatse am-bava’e, afo mipelatse ty mipitsike mb’eo.
\q1
\v 12 Mañatoeñe o loa-koro’eo,
\q1 hoe valàñe mamorotse
\q1 ambone vinda mirehetse.
\q1
\v 13 Mamiañe foroha ty kofò’e,
\q1 afo misodotse ty miboak’ am-bava’e ao.
\q1
\v 14 Mimoneñe an-kàto’e ty haozarañe,
\q1 vaho mitsinjak’ aolo’e eo ty miroreke.
\q1
\v 15 Mifampirekets’ ama’e i holi’e mifanosokeo, gañe ama’e zay tsy mete asitse.
\q1
\v 16 Gañe hoe vato ty fo’e;
\q1 manahake ty hamafem-bato-lisañe ambane.
\q1
\v 17 Ie mivoalatse, miholi-tsandry
\q1 o fanalolahio; ie vereñe mamoe’ay.
\q1
\v 18 Tsy lefe t’ie liherem-pibara, ndra lefoñe, ndra ana-defo, ndra
\q1 baramino masioñe.
\q1
\v 19 Atao’e ho boka maike ty viñe,
\q1 naho hatae voroke ty torisìke.
\q1
\v 20 Tsy mahafandrifitse aze o ana-paleo;
\q1 atao’e forompotse o vato-piletseo.
\q1
\v 21 Tonton-drongoñe ama’e o kobaiñeo, tohafa’e o lefoñe mikaratsakaratsakeo.
\q1
\v 22 Silam-balañe-tane masioñe ty ambane’e, hoe mamofopofoke ampemba t’ie miranga fotake.
\q1
\v 23 Ampitroatroahe’e hoe valàñe i lalekey;
\q1 ampanahafe’e ami’ty fampitranahañe rano mañitse i riakey.
\q1
\v 24 Anoe’e lala-miloeloe ty am-boho’e ao
\q1 anoe’e hoe a maròy foty i lalekey.
\q1
\v 25 Tsy ambone-tane atoy
\q1 ty mañirinkiriñe aze,
\q1 ie nitsenèñe tsy ho aman-tahotse.
\q1
\v 26 Jilojilove’e iaby ze atao abo;
\q1 ie ty lohà’ ze hene anam-pirengevohañe.
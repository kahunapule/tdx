\c 10
\q1
\v 1 Hejeko ty haveloko;
\q1 hampidadaeko ty fitoreoko
\q1 hivolañe ami’ty hafairan-troko.
\q1
\v 2 Hoe ty ataoko aman’Añahare,
\q1 Ko ozoñe’o;
\q1 ampahafohino ahiko ty lie’o amako.
\q1
\v 3 Mahasoa azo hao te ihe mamorekeke,
\q1 te mavoe’o ty satam-pità’o
\q1 vaho ampiloeloea’o ty fikinià’
\q1 o lo-tserekeo?
\q1
\v 4 Amam-pihaino nofotse v’iheo?
\q1 Mahavazoho manahake ty fañentea’ ondatio hao?
\q1
\v 5 Hambañe ami’ty andro’ o olombeloñeo hao o andro’oo,
\q1 mira ami’ty tao’ ondatio hao o tao’oo,
\q1
\v 6 t’ie tsoehe’o o tahikoo,
\q1 vaho kodebe’o o hakeokoo,
\q1
\v 7 ndra t’ie arofoana’o te
\q1 tsy tsereheñe,
\q1 tsy eo ty haharombake am-pità’o.
\q1
\v 8 Nitsenèm-pità’o raho,
\q1 nifonire’o ho raike;
\q1 aa vaho ho rotsahe’o?
\q1
\v 9 Tiahio te lietse ty nitsenea’o ahy;
\q1 hampoli’o ho deboke hao?
\q1
\v 10 Tsy nadoa’o hoe ronono hao raho
\q1 vaho nampamoae’o hoe habobo?
\q1
\v 11 Nanikina’o holitse naho nofotse,
\q1 namahera’o an-taolañe
\q1 naho talin’ozatse.
\q1
\v 12 Tinolo’o havelo an-koko migahiñe,
\q1 vaho nampitambeloñe ty troko
\q1 ty fiatraha’o.
\q1
\v 13 Fe naeta’o añ’arofo’o ao o raha zao;
\q1 apotako t’ie ama’o:
\q1
\v 14 Ie mandilatse raho, tendre’o,
\q1 vaho tsy apo’o i hakeokoy.
\q1
\v 15 Ie manao hakeo: hankàñe amako!
\q1 Ie mahity, tsy vaniko ty miandra,
\q1 amy te lifo-kasalarañe,
\q1 tsapako o hasotriakoo.
\q1
\v 16 Aa naho niandrandra:
\q1 Le hoe liona ty hangoroña’o ahy;
\q1 vaho havale’o ahy an-kalatsàñe.
\q1
\v 17 Vaoe’o amako o mpanisý ahikoo,
\q1 vaho indrae’o amako ty haviñera’o;
\q1 hasosorañe mitovon-kaemberañe
\q1 ty amako.
\q1
\v 18 Ino ty nañakara’o ahy an-koviñe ao?
\q1 Nainako te ho nisimba
\q1 tsy ho niisam-pihaino,
\q1
\v 19 Hàmake t’ie hoe tsy nitoly,
\q1 fa boak’an-koviñe mb’an-kibory
\q1
\v 20 Tsy ho napo’e hao o androko
\q1 tsy ampeampeo?
\q1 Misitaha hey rehe,
\q1 hahatreavako fañanintsin-kedeke,
\q1
\v 21 aolo’ te hiampaneñako;
\q1 mb’amy tsy hahafibaliham-beoy,
\q1 mb’an-tane mimoromoroñe,
\q1 mb’an-talinjon-kavilasy ao;
\q1
\v 22 Tane migobogoboñ’ ieñe,
\q1 toe fimoromoroñañe,
\q1 an-tane an-kalon-kavilasy,
\q1 tsy mipendreñe,
\q1 miloeloe hoe ieñe.
\c 10
\p
\v 1 Rinambe’ i Samoele amy zao ty paki-menake naho nadoa’e amy añambone’ey vaho norofa’e, le nanoe’e ty hoe: Tsy \nd Iehovà\nd* \nd*hao ty nañory azo ho mpifeleke i lova’ey?
\v 2 Ihe mienga ahy te anito, le hañisake ondaty roe marine ty kibori’ i Rakele\f + \fr 10:2 \ft Rakele: añondry\f* añ’ efe-tane’ i Beniamine e Tselzà\f + \fr 10:2 \ft Tselzà: tsingilingilieñe\f* eo; le hanao ty hoe ama’o iereo: Fa nirendreke o borìke nihitrife’o ho tsoeheñeo, vaho fa napon-drae’o ty fimarimariha’e iareo, te mone ihe ty imari­mariha’e, ami’ty hoe, Hataoko akore i anakoy?
\v 3 Hionjoñe mb’eo rehe le ie pok’ añ-kile’ i Tabore\f + \fr 10:3 \ft Tabore: jinobo; hiringiri’e; vonotroboke\f* ro hifanampe amy t’indaty telo mionjomb’ aman’ Añahare e Betele mb’eo, minday vik’ose telo ty raike, naho minday mofo telo ty raike vaho mitintiñe zonjon-divay ty raike.
\v 4 Hañontane azo iereo vaho hanolotse azo boko-mofo roe; rambeso am-pità’e eo zay.
\v 5 Ie añe, le higodañe am-bohin’ Añahare rehe amy toem-pirai-lian-dahin-defon-te-Pilistiy eo; aa ihe fa nigodañe amy rovay, le hifana­laka ami’ty firimboñam-pitoky mizotso boak’ an-kaboañe ey, hiaoloa’ ty jejo-bory naho ty fikorintsañe naho ty soly naho ty marovany le hitoky iereo.
\v 6 Ho entoan’ Arofo’ \nd Iehovà\nd* \nd*an-kaozara’e rehe le hiharoa’o fitoky vaho hiova ho ondaty hafa.
\v 7 Ie tendrek’ azo i viloñe rezay, le anò ze zoem-pità’o amy te mindre ama’o t’i Andrianañahare.
\v 8 Hiaolo ahy mb’e Gilgale mb’eo rehe; le hizo­tso mb’ama’o mb’eo raho hañenga horoañe naho hisoroñe naho hañenga fanintsiñañe: hitofa ao fito andro rehe am-para’ te ifanampeako hitaroñe ama’o ty hanoe’o.
\p
\v 9 Aa ie niamboho, hienga i Samoele, le tinolon’ Añahare arofo vao; vaho nitendrek’ amy andro zay i viloñe iaby rey.
\v 10 Ie nigodañe am-bohitse ey, inge ty mpi­rimbom-pitoky nifanalaka ama’e; le nirorote’ i Arofon’ Añaharey re vaho nitrao-pitoky am’ iereo.
\v 11 Ie nioni’ o mpahafohiñe Azeo te heheke! nitoky miharo amo mpitokio, le hoe ty nifanaontsia’ ondatio: Ino ze o nivotrak’ amy ana’ i Kiseio? Mpiamo mpitokio ka hao t’i Saole?
\v 12 Nanoiñe zay ty mpiam’ iereo ami’ty hoe: Aa ia ka ty rae’ iareo? aa le nanjare razan-drehake ty hoe: Mpiamo mpitokio ka hao t’i Saole?
\v 13 Ie nihenefe’e i fitokiañey le niheo mb’ an-toetse an-kaboam-beo.
\v 14 Le hoe ty rahalahin-drae’ i Saole ama’e naho amy mpitoro’ey: Nimb’ aia v’inahareoo? Le hoe re: Nipay i borìke rey zahay; aa ie nifohiñe te tsy ho rendreke, le nomb’ amy Samoele mb’eo.
\v 15 Le hoe ty rahalahin-drae’ i Saole: Ehe, atalilio amako: Ino ty nisaontsia’ i Samoele?
\v 16 Le hoe t’i Saole amy rahalahin-drae’ey: Tinaro’e ama’ay an-tsaontsy mora te nirendreke i borìke rey. Fe tsy nabeo’e ama’e i fifeheañe tinaro’ i Samoeley.
\p
\v 17 Kinoi’ i Samoele ondatio hifanontoñe amy \nd Iehovà\nd* \nd*e Mitspè ao.
\v 18 Le hoe re amo ana’ Israeleo: Hoe t’\nd Iehovà\nd* \nd*Andrianañahare’ Israele: Navotako amy Mitsraime t’Israele, toe navotsoko am-pità’ o nte-Mitsraimeo, vaho am-pità’ o fifeheañe namorekeke anahareoo.
\v 19 Fe naforintse’ areo anindroany t’i Andrianañahare’ areo mpandrombak’ anahareo amo hankàñeo naho amo maha-ampohek’ anahareoo: vaho nanao ama’e ty hoe: Aiy! fa mpanjaka ty hajado’o hifehe anay. Ie amy zao, miatrefa amy \nd Iehovà\nd* \nd*am-pifokoa’e, naho añ’ arivo’e.
\v 20 Aa le nampañarinea’ i Samoele iaby o fifokoa’ Israeleo; rinambe t’i Beniamine.
\v 21 Nampañarinea’e ty fifokoa’ i Beniamine amo hasavereña’eo, le rinambe ty hasavereña’ i Matrý\f + \fr 10:21 \ft Matrý: Orañe; porozò\f*; vaho rinambe’e t’i Saole ana’ i Kise; aa le pinay re fa tsy nioniñe.
\v 22 Nañontanea’ iareo indraike t’\nd Iehovà\nd*: Fa pok’atoy hao indatiy? Le hoe ty natoi’ \nd Iehovà\nd*, Ingo ie mietak’ amo kilankañeo.
\v 23 Aa le nihitrihitry mb’eo iereo nanga­lak’ aze; ie nijohañe añivo’ ondatio, le niabo te amy ze ondaty eo, mifototse an-tsoro’e mañambone.
\v 24 Le hoe t’i Samoele am’ ondaty iabio: Hehe ty jinobo’ \nd Iehovà\nd*, vaho tsy ama’ ondaty iabio ty mañirinkiriñe aze. Le nipazake ty hoe ondaty iabio: Lava havelo o mpanjakao.
\v 25 Tinaro’ i Samoele am’ ondatio amy zao ty sata’ o fifeheañeo naho sinoki’e am-boke, vaho nahaja’e añatrefa’ \nd Iehovà\nd*. Nampolie’ i Samoele amy zao ondatio songa mb’ añ’ anjomba’e mb’eo.
\v 26 Le nimb’añ’ akiba’e mb’e Gibeà\f + \fr 10:26 \ft Gibeà: Tamboho\f* ka t’i Saole; vaho nindre ama’e mb’eo o fanalolahy nedrèn’ Añahareo.
\v 27 Fa hoe ka o tsivokatseo: Aia ty haharombaha’ ondatio antika? Nisirikae’ iareo, ie tsy nañendesañe ravoravo, f’ie nitàm-pianjiñañe avao.
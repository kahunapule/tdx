\c 26
\p
\v 1 Niheo amy Saole e Gibà mb’eo o nte Zifeo nanao ty hoe: Tsy mietak’ an-kaboa’ i Kakilà\f + \fr 26:1 \ft Kakilà: ama’e ty fitamako\f* aolo’ Iesimone ao hao t’i Davide?
\v 2 Aa le niavotse mb’ am-patrambei’ i Zife mb’eo t’i Saole, reketse ty ana’ Isra­ele telo-arivo jinoboñe, hikodebe i Davide am-patrambei’ i Zife ao.
\v 3 Nitobe an-kaboa’ i Kakilà aolo’ i fatrambeiy añ’ olon-dalañe eo t’i Saole. Nipalitse am-patrambey ao t’i Davide vaho nirendre’e te nañoridañe aze mb’am-patrambey mb’eo t’i Saole.
\v 4 Aa le nañirake mpitingañe t’i Davide hamente te toe nivotrak’ ao t’i Saole.
\v 5 Niongake le nimb’ amy toetse nitobea’ i Saole mb’eoy t’i Davide vaho nioni’ i Davide ty nandrea’ i Saole naho i Abnere ana’ i Nere, mpifehe’ i valobohòkey, te nàndre am-piarikatohañe ao t’i Saole ie nitobe añariary aze ondatio.
\p
\v 6 Le hoe t’i Davide amy Akimeleke, nte-Kete naho amy Abisay\f + \fr 26:6 \ft Abisay: raen-dravoravo\f*, ana’ i Tseroià\f + \fr 26:6 \ft Tseroià: fanaintaiña’  \+nd Iehovà\+nd*\f*, rahalahi’ Ioabe, Ia ty hindre amako hizotso mb’ amy Saole an-tobe mb’eo? Le hoe t’i Abisay, Hindrezako.
\v 7 Aa le niheo mb’ am’ ondatio mb’eo haleñe t’i Davide naho i Abisay, le ingo t’i Saole mandre, mirotse añivo’ i toetsey eo, i lefo’ey nitsa­tok’ an-tane marine’ i añambone’ey vaho nandre niarikoboñe aze t’i Abnere naho ondaty iabio.
\v 8 Le hoe t’i Abisay amy Davide: Toe natolon’ Añahare am-pità’o androany i rafelahi’oy; aa ehe, angao hataoko tombok’ avots’ an-defon-dre an-tane eo, vaho tsy hindroeko.
\v 9 Fa hoe t’i Davide amy Abisay: Ko joie’o; ia ty hañonjo haok’ amy noriza’ \nd Iehovà\nd*y t’ie tsy hanañ’ kakeo?
\v 10 Le hoe t’i Davide; Kanao veloñe t’\nd Iehovà\nd*, Aiy! ke ho lafa’ \nd Iehovà\nd*, he ho avy ty androm-pihomaha’e, he t’ie hizotso an-kotakotake ao hihomake.
\v 11 Sondo’e am’ \nd Iehovà\nd* te izaho ro hañiti-tañañe amy noriza’ \nd Iehovà\nd*y; fe ehe rambeso i lefoñe añ’ambone’ey naho i zonjon-drano’ey le hienga tika.
\v 12 Aa le nendese’ i Davide i lefoñe naho zonjoñe añambone’ i Saoley eo le nienga, leo raik’ am’ondatio tsy nahaisake, tsy nahafohiñe vaho tsy nitsekake, songa nirotse amy t’e nampilañahe’ \nd Iehovà\nd*.
\p
\v 13 Aa le nitsake mb’añ’ila’e ey hoeke ey t’i Davide, le nijohañe an-kaboañe eñe; heba’e jabajaba ty añivo’ iereo.
\v 14 Le nikoik’ am’ondatio naho amy Abnere ana’ i Nere t’i Davide, ami’ty hoe: Tsy manoiñe v‘iheo, Abnere? Le hoe ty natoi’ i Abnere: Ia-mbao o mikoik’ amy mpanjakaio?
\v 15 Le hoe t’i Davide amy Abnere: Tsy lahitsiay v’iheo? ia ty mañirinkiriñe azo e Israele ao? Aa vaho akore t’ie tsy nahafañambeñe i talè’o mpanjakay? Kanao nimb’eo t’indaty hanjevoñe i talè’o mpanjakay.
\v 16 Tsy soa o nanoe’oo. Kanao veloñe t’\nd Iehovà\nd* mañeva haro­tsake irehe, amy te tsy nahafigaritse ty talè’o noriza’ \nd Iehovà\nd*. Henteo arè: Aia ty lefo’ i mpanjakay, naho i zonjon-drano tam-pikala’ey?
\v 17 Napota’ i Saole ty fiarañanaña’ i Davide, le hoe re: Feo’o hao zao ry anako Davide? Le hoe t’i Davide: Feoko ‘nio, ry talèko mpanjaka.
\v 18 Le hoe re: Ino ty hañoridaña’ i talèkoy i mpitoro’ey? Ino o nanoekoo? Ino ty hakeo an-tañako ao?
\v 19 Aa le miambane ama’o iraho, ehe te hijanjiñe o vola’ i mpitoro’eio ty talè mpanjakako. Naho \nd Iehovà\nd* ty nitrobo azo amako le ehe te ho no’e t’ie hisoroñañe; fe naho o ana’ ondatio le fàtse añatrefa’ \nd Iehovà\nd* iereo; ie nanao soik’ ahy henaneo tsy hifaharako amy lova’ \nd Iehovà\nd*y ami’ty hoe: Akia, mitoroña ‘ndrahare ila’e.
\v 20 Aa le ko ampiorihe’o an-tane añatrefa’ \nd Iehovà\nd* ty lioko; fa toe nimb’ etoa ty mpanjaka’ Israele hikodebe ty pia, manahake ty fikeheañe kibo am-bohitse ey.
\p
\v 21 Aa le hoe t’i Saole: Toe nandilatse iraho; mimpolia irehe Davide, anako, fa tsy ho robaheko ka; amy te nisarotse am-pahaoniña’o ty fiaiko anindroany; ingo t’ie nanao sare-gege, le loho nandilatse.
\v 22 Aa hoe ty natoi’ i Davide: Ingo ty lefo’ i mpanjakay! ampañitrifo aze atoy ty ajalahy.
\v 23 Toe songa ho valea’ \nd Iehovà\nd* ondatio ami’ty havañona’e, naho ami’ty figahiña’e; fa natolo’ \nd Iehovà\nd* an-tañako irehe anindroany, le nifoneñako tsy hañity tañañe hijoy ty noriza’ \nd Iehovà\nd*.
\v 24 Aa kanao nonjoneñe ami’ty masoko ty fiai’o anindroany le ehe te honjoneñe am-pihaino’ \nd Iehovà\nd* ka ty aiko hamotsora’e ahy amy ze fangovitañe iaby.
\v 25 Le hoe t’i Saole amy Davide: Ho tahie’e irehe Davide anako; toe hitoloñe an-kaozaran-drehe vaho handreketse. Aa le nienga t’i Davide naho nimpoly añ’akiba’e añe t’i Saole.
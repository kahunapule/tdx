\c 1
\p
\v 1 Ie henane zay, teo t’indaty e Ramataime-zofime\f + \fr 1:1 \ft Ramataime-zofime; fitalakesañ’ abo roe\f*, am-bohibohi’i Efraime ao atao Elkanà\f + \fr 1:1 \ft Elkanà: Fahimbañan’Añahare\f*, ana’ Ierohame\f + \fr 1:1 \ft Ierohame: abo; mitretre; ikokoañe\f*, ana’ i Elihò\f + \fr 1:1 \ft Elihò: Ie avao ro Andrianañahareko\f*, ana’ i Tohò\f + \fr 1:1 \ft Tohò: veloñe; mitaroñe\f* ana’ i Tsofe\f + \fr 1:1 \ft Tsofe: mañisake, mijilojilo; tafo; saroñe\f*, nte-Efraime.
\v 2 Roe ty vali’e, ty añara’ ty raike, Khanà\f + \fr 1:2 \ft Khanà: Matarike; miferenaiñe; tolotse\f*, ty añara’ty raike, Peninà\f + \fr 1:2 \ft Peninà: hange; vatosoa; tarehe\f*; nanañ’ anake t’i Peninà, fe mbetsiterake t’i Khanà.
\v 3 Ie amy zay niavotse i rova’ey boa-taoñe indatiy nitalaho naho nisoroñe am’ \nd Iehovà\nd*’ i Màroy e Silò\f + \fr 1:3 \ft Silò: niraheñe\f* añe. Mpisoroñe amy \nd Iehovà\nd* henane zay t’i Kofený\f + \fr 1:3 \ft Kofený: mpampisaroñe; komondiko\f* naho i Pinekase\f + \fr 1:3 \ft Pinekase: tarehe mirearea ndra fañarova\f*.
\v 4 Ie tsatoke ty andro hanoen- tsoroñe le songa nanjotsoa’e t’i Peninà tañanjomba’e naho o ana-dahi’e naho anak’ ampela’e iabio;
\v 5 tinolo’e anjara mañeva t’i Khanà, fa i Khanà ty nikokoa’e, fe kinape’ \nd Iehovà\nd* ty hovi’e.
\v 6 Le nanolo-tsotry aze nainai’e i rafe’ey, nembere’e amy te nampikitihe’ \nd Iehovà\nd* i hovi’ey.
\v 7 Aa le nitolom-panao izay an-taoñ’an-taon-dre, ie nionjomb’ amy anjomba’ \nd Iehovà\nd*y mb’eo, le nampisoañe’e avao; ie nirovetse, tsy nete nikama.
\v 8 Aa le hoe t’i Elkanà vali’e ama’e, O Khanà, ino o iroveta’oo? akore te tsy mihinañe? ino ty mampalorè ty tro’o? tsy lombolombo’ ty ana-dahy folo ama’o v’irahoo?
\p
\v 9 Aa ie fa nikama naho ninoñe e Silò ao iereo le niongake t’i Khanà,—ie amy zao niambesatse amy fiambesa’e an-tokonan-dalambein’ anjomba’ \nd Iehovà\nd*y t’i Elý\f + \fr 1:9 \ft Elý: ty soroñe; ty fañenga’e\f* mpisoroñe;
\v 10 le nitalaho amy \nd Iehovà\nd* an-kafairan’ arofo i rakembay vaho nangololoike ty rovetse.
\v 11 Le nifanta an-titike ty hoe: O ry \nd Iehovà\nd*’ i Màroy, naho toe ho vazoho’o ty fisotrian’ anak’ ampata’o toy, naho hahatiahy ahy, naho tsy handikofa’o o fetrek’oro’oo naho ho tolora’o ana-dahy ty mpitoro’o ampela, le hatoloko am’\nd Iehovà\nd* ho amo hene andro hiveloma’eo vaho tsy hozaem-piharatse ty añambone’e.
\v 12 Aa ie nitolon-kalaly añatrefa’ \nd Iehovà\nd*, le nioni’ i Elý i falie’ey.
\v 13 Nisaontsy añ’ arofo’e ao t’i Khanà, o fivimbi’eo avao ty nihetseke, le tsy nirey i fiarañanaña’ey; aa le natao’ i Elý t’ie nijike.
\v 14 Le hoe t’i Elý tama’e, Ampara’ te ombia t’ihe ho màmo avao? adono añe o divai’oo.
\v 15 Nanoiñe aze ty Khanà, amy ty hoe: Aiy! ry talèko, ampela mioremèñe ‘no-ahoo; tsy mpinon-divay ndra tòake, fe nadoako añatrefa’ \nd Iehovà\nd* ty troko.
\v 16 Ko atao’o ho anam-Beliale ty anak’ ampata’o, fa ami’ty hamaro-toreoko naho amy fanaheloakoy ty nivolañeko.
\v 17 Aa le nanoiñe aze t’i Elý ami’ty hoe, akia ampanintsiñañe, i Andrianañahare’ Israele ty hamale soa i nihalalia’oy.
\v 18 Aa le hoe re, Ehe te haharendre-pañisohañe am-pahaoniña’o o anak’ ampata’oo. Le niavotse i rakembay, nikama, vaho tsy nanahelo ka ty lahara’e.
\p
\v 19 Nañampitso iereo te nitroatse naho nitalaho añatrefa’ \nd Iehovà\nd* naho nimpoly mb’añ’anjomba’ iareo e Ramà añe; le nifañaoñe amy Khanà vali’e t’i Elkanà vaho nahatiahy aze t’\nd Iehovà\nd*.
\v 20 Ie añe, tondroke te niareñe t’i Khanà, le nisamake ana-dahy vaho natao’e Samoele\f + \fr 1:20 \ft Samoele: Jinanjin’Añahare\f* ty añara’e, Amy te nihalalieko amy \nd Iehovà\nd*.
\v 21 Nitolom-pionjo hañenga i sorom-boa-taoñey naho hañava-pànta am’ \nd Iehovà\nd* t’i Elkaná roandriañe rekets’ o añ’anjomba’eo.
\v 22 Fe tsy nañavelo mb’eo t’i Kaná; hoe re amy vali’ey: Ie otàñe i ajajay, le hendeseko mb’eo, hiatrefa’e am’ \nd Iehovà\nd*, vaho ao ty himoneña’e nainai’e.
\v 23 Aa le hoe t’i Elkanà, vali’e ama’e: Ano ze atao’o ho soa; Mahaliñisa ampara’ t’ie notàñe; hajado’ \nd Iehovà\nd* abey i tsara’ey. Aa le nandrare tobok’ ao re nampinono i ana’ey, ampara’ te notae’e.
\v 24 Aa ie notàñe i ajajay le nendese’e mindre ama’e nionjoñe mb’eo, reketse ty bania telo ay\f + \fr 1:24 \ft Fot 15:9\f*, naho mahakama efà raike, vaho ty zonjòn-divay, le nendese’e mb’ añ’ anjomba’ \nd Iehovà\nd* e Silò ao, mbe nitora’e i ajajay.
\v 25 Ie linenta i baniay le nendeseñe amy Elý mb’eo i ajajay.
\v 26 Le hoe re: O talèkoo, kanao veloñ’ ain-drehe, ry talèko, izaho i ampela nijohañe marine azo etoa, nilolok’ amy \nd Iehovà\nd*y.
\v 27 Ty ajaja toy i nihalaliekoy; vaho natolo’ \nd Iehovà\nd* amako i nihalaliakoy;
\v 28 aa le ingo fa hahereko am’ \nd Iehovà\nd*, kanao velon-dre le a \nd Iehovà\nd*. Aa le niambane añatrefa’ \nd Iehovà\nd* re.
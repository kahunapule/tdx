\c 6
\p
\v 1 Tan-tane’ o nte-Pilistio fito volañe ty vatam-pañina’ \nd Iehovà\nd*.
\v 2 Le kinanji’ o nte-Pilistio o mpisoroñeo naho o mpi­sikilio, ami’ty hoe: Hataon-tika akore i vatam-pañina’ \nd Iehovà\nd*y? itaroño te akore ty hañitrifa’ay aze mb’an-toe’e mb’eo.
\v 3 Hoe iereo: Aa naho ahitri’ areo mb’eo i vatam-pañinan’ Añaharey, ko ampandenàñe mb’eo kapaike; fe ampolio rekets’ engan-kakeo; le ho jangañe nahareo, vaho ho fohi’ areo ty foto’ ty tsy nampipi­tsohañe ama’ areo i fità’ey.
\v 4 Aa le hoe iereo: Ino o engan-kakeo hampolieñe ama’eo? Le hoe iereo: Fibokalirañe volamena lime, naho kotika volamena lime ty ami’ty ia’ o talèn-te-Pilistio; fa angorosy raike ty tama’ areo iaby naho amo talè’ areoo.
\v 5 Aa le tseneo an-tsare ty fibokaliran’ akobo’areo, sareo ka o kotika’ areo mijoy i taneio; vaho toloro engeñe t’i Andrianañahare’ Israele; hera hamaivañe’e ama’ areo naho amo ‘ndrahare’ areoo, naho an-tane’ areo ty fità’e.
\v 6 Ino arè ty ampigàñe’ areo arofo, manahake ty nanjira’ o nte-Mitsraimeo naho i Parò arofo? Ie nanilofe’e, tsy navotso’ iareo hao ondatio hiavotse mb’eo?
\v 7 Ie amy zao, mandrambesa le ihentse­ño sarete vao, naho añombe rene’e roe mb’e tsy ninday joka, rohizo amy saretey i añombe-rene’e rey, vaho adono an-jolok’ ao o ana’eo.
\v 8 Rambeso am’ izao i vatam-pañina’ \nd Iehovà\nd*y le ajoño amy saretey. Le apoho an-karoñe añ’ila’e ao o bange volamena mivike ama’e ho engan-kakeoo; vaho iraho handena’e mb’eo.
\v 9 Isaho amy zao, ke homb’an-tane’e mb’e Bete’semese\f + \fr 6:9 \ft Bete’semese: Anjomba’ i Àndroy\f* mb’eo, le ie ty name­tsake i hankà­ñey aman-tika; fe naho tsie, le ho fohi’ areo te tsy i fità’ey ty nanjevoñe antika, fa nisendre-draha.
\p
\v 10 Aa le nanoe’ ondatio; rinambe’ iereo ty añombe mampinono roe, naho rinohi’ iareo an-tsarete, vaho narindriñ’ an-jolok’ ao o ana’eo;
\v 11 le najo’ iareo an-tsarete ao i vatam-pañina’ \nd Iehovà\nd*y, naho i hàroñe rekets’ i kotika volamena rey naho o sarem-pibokalira’ iareoo.
\v 12 Nivantañe’ o añombeo ty lalañe migodamb’e Bete-semese mb’eo; nitrakotrako amy damokey nihòñe avao, le tsy nitsile mb’am-pitan-kavana ndra mb’ankavia, vaho nañorike iareo pak’ añ’efe-tane’ i Bete-semese mb’eo o talè nte-Pilistio.
\v 13 Nanatake vare-bolè am-bavatane ey o nte-Bete-semeseo; aa ie nampiandra-pihaino naho nahaisake i vatam-pañinay, le nirebeke t’ie nioniñe.
\v 14 Aa le niheo mb’an-tete’ Iehosoa nte-Bete-semese mb’eo i saretey naho nitsangañe marine ty vato jabajaba eo; natsafe’ iareo ty hatae i saretey vaho nengae’ iareo an-tsoroñe am’ \nd Iehovà\nd* i añombe rene’e rey.
\v 15 Nazotso’ o nte-Levio i vatam-pañina’ \nd Iehovà\nd*y, rekets’ i hàroñe ninday o bange volamenaoy, naho napò’ iereo ambone’ i vato jabajabay eo; naho nañenga horoañe vaho nandroroke vaho nisoroñe am’ \nd Iehovà\nd* ondaty nte-Bete-semeseo amy andro zay.
\v 16 Ie nahaisake zay i talen-te-Pilisty limey le nimpoly mb’e Akrone mb’eo amy àndroy.
\v 17 Zao o fibokaliran’ akobo volamena nabali’ o nte-Pilistio ho engan-kakeo amy \nd Iehovà\nd*o: a i Asdode t’y raike, a i Aza\f + \fr 6:17 \ft Aza: Maozatse: ose\f* ty a i Askelone\f + \fr 6:17 \ft Askelone: balantsy; afo po-engeñe \f* le ty a i Gate vaho ty a i Ekrone;
\v 18 mira ami’ty ia’ o rovan-talè nte-Pilisty lime reio i kotìka volamena rey; mpiama’ iareo o rova aman-kijolio naho o kialoo. Valolombeloñe henanekeo i vato jabajaba nampipoha’ iareo i vatam-pañina’ \nd Iehovà\nd*y. Le lia’e an-tonda’ Iehosoa nte-Bete-semese eo re pake henaneo.
\p
\v 19 Linihin’ Añahare ty ila’ o nte-Bete-semeseo amy te nisamba i vatam-pañina’ \nd Iehovà\nd*y. Ondaty lime ale tsi-fitompolo ty zinama’e. Aa le nandala’ ondatio ty hamafem-panjevoña’ \nd Iehovà\nd* iareo.
\v 20 Le hoe ondaty nte-Bete-semeseo, Ia ty hahafijohañe añatrefa’ \nd Iehovà\nd*, Andria­nañahare masiñe? Vaho homb’ am’ondati’ ia zay te mienga anay?
\v 21 Aa le nampihitrife’ iereo amo mpimo­neñe e Kiriate Iearimeo\f + \fr 6:21 \ft Kiriate Iearime: rova añ’ala\f* ty hoe: Fa nampolie’ o nte-Pilistio ty vatam-pañina’ \nd Iehovà\nd*. Mb’atoy nahareo hinday aze moly mb’ama’ areo añe.
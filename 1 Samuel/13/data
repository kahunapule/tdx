\c 13
\p
\v 1 Nifehe rai-taoñe t’i Saole, aa ie nifehe Israele roe taoñe,
\v 2 le jinobo’ i Saole ty lahilahy telo arivo boake Israele ao. Nindre amy Saole e Mikmase\f + \fr 13:2 \ft Mikmase: mpamofoke\f* naho ambohibohi’ i Betele ty ro’arivo, naho nindre am’ Ionatane\f + \fr 13:2 \ft Ionatane: Natolon’Añahare\f* e Gibeate-Beniamine ty arivo; songa nirahe’e mb’ an-ki­boho’e añe ze ondaty sisa.
\v 3 Pinao’ Ionatane amy zao ty mpirai-lian-dahin-defoñe e Geba\f + \fr 13:3 \ft Geba: tamboho; fitovy\f*; le jinanji’ o nte Pilistio. Aa le pinopò’ i Saole amy tane iabiy i antsivay nanao ty hoe: mijanjiña ry nte-Evre.
\v 4 Aa le jinanji’ Israele iaby te zinevo’ i Saole i mpirai-lian-te-Pilistiy, naho te mitrotròtse amo nte-Pilistio t’Israele. Aa le nifanontoñe amy Saole e Gilgale añe ondatio.
\v 5 Nifamory ka o nte-Pilistio hialy amy Israele, sarete telo-ale naho mpiningi-tsoavala eneñ’ arivo naho ondaty mira amo faseñe añ’ olon-driakeo ty hamaro’e ro nionjom-beo nitobe e Mikmase atiñana’ i Bete-Avene ey.
\v 6 Nioni’ o ana’ Israeleo te niampoheke—toe nalovilovy ondatio—sata’ ondatio ty nietak’ an-dakato, an-drongoñe, am-bato, an-kadaha, vaho an-koboñe ao.
\v 7 Nitsake Iordaney ka ty ila’ o nte Evreo mb’an-tane Gade e Gilgale añe; fe mbe te Gilgale t’i Saole, vaho nititititike iaby o mpiama’eo.
\p
\v 8 Nihenekenek’ ao fito andro re ty amy namantaña’ i Samoeley; fe tsy niavy e Gilgale t’i Samoele; le nihabaratsiak’ ama’e ondatio.
\v 9 Aa hoe t’i Saole: Endeso mb’amako mb’etoa i enga hisoroñañey naho o engam-panintsiñañeo; vaho nisoroña’e o engan-koroañeo.
\v 10 Aa ie vaho nihenefe’e soroñe i engan-koroañe rey, hehe te pok’eo t’i Samoele; naho nimb’ama’e mb’eo t’i Saole hifanalaka ama’e hañontane aze.
\v 11 Le hoe t’i Samoele: Ino o nanoe’oo? le hoe t’i Saole: Ie nitreako te niparaitak’ amako ondatio naho tsy niheo mb’eo rehe amy nifotoañañey, naho te mifanontoñe haname i Mikmase o nte-Pilistio,
\v 12 le nataoko ty hoe: Hiambotrak’ amako e Gilgale amy zao o nte-Pilistio vaho mb’e tsy nihalaliako ìsoke am’\nd Iehovà\nd*; aa le nanji-batan-draho nañenga i soroñey.
\v 13 Aa hoe t’i Samoele amy Saole: Nanao hadagolàñe; tsy nambena’o ty lili’ \nd Iehovà\nd* \nd*Andrianañahare’o, i nandilia’e azoy; ie ho najado’ \nd Iehovà\nd* \nd*ho nainai’e donia i fifehea’o Israeley.
\v 14 Fe tsy hijadoñe i fifehea’oy; fa ni­tso­eke ondaty mindre arofo ama’e\f + \fr 13:14 \ft Top 13:22\f* t’\nd Iehovà\nd* vaho fa tinendre’ \nd Iehovà\nd* \nd*ho mpifehe ondati’eo, amy te tsy nambena’o i nandilia’ \nd Iehovà\nd* \nd*azoy.
\p
\v 15 Niongak’ amy zao t’i Samoele, nionjo boake Gilgale mb’e Gibeate-Beniamine. Niahe’ i Saole ondaty ama’eo te ni-enen-jato varañe.
\v 16 le nañialo e Gibeate-Beniamine t’i Saole naho Ionatane ana’ey naho ondaty ama’eo; vaho nitobe e Mikmase ka o nte-Pilistio.
\v 17 Niakatse an-tobe’ o nte-Pilistio amy zao ty mpijoy am-pirimboña’e telo: ty mpirai-lia’e raike nitsile mb’amy lala-migodañe mb’e Ofrà\f + \fr 13:17 \ft Ofrà: deboke; anam-panaloke\f*, mb’an-tane’ i Soale\f + \fr 13:17 \ft Soale: farasy; lalan-tsileke; valoha’e\f* mb’eo;
\v 18 nitolike mb’ amy Bete-korone\f + \fr 13:18 \ft Bete-korone: akiban-kabosehañe, korake\f* ka ty mpirai-lia’e raike; vaho nitolike mb’añ’ efe-tane ahatala­kesañe ty vava-tane Zeboime\f + \fr 13:18 \ft Zeboime: ose\f* mb’ am-patram-bey mb’eo ty mpirai-lia’e raike.
\v 19 Ie amy zao, tsy amam-panefe ndra raike ty an-tane Israele ao; ami’ty nanoe’ o nte-Pilistio ty hoe: Hera hanefe fibara ndra lefoñe o nte-Evreo,
\v 20 fa nizotso mb’amo nte-Pilisty iabio ze hene ana’ Israele hanioñe ty lelan-dasarý naho ty fangaly, naho ty fekoñe, vaho ty fibìra.
\v 21 Nitake roe-ampaha-telo’ ty sekele hanañira’e ty lelan-dasarý ndra ty fitrabahan-tane; naho ty ampaha-telo’e ho a o fekoñeo; vaho ho ami’ty fanañiran-kitro.
\v 22 Aa ie amy andron-kotakotakey, leo fibara ndra lefoñe raike tsy nizoeñe am-pità’ o mpiamy Saole naho Ionataneo; naho tsy i nizoeñe amy Saole naho Ionataney avao.
\v 23 Aa le nionjomb’ an-kebam-bohi’ i Mikmase mb’eo ty raik’ amo mpirai-lia’ o nte-Pilistioo.
\c 14
\p
\v 1 Aa teo ty andro te nanao ty hoe amy mpinday fikala’ey t’Io­natane ana’ i Saole: Antao hitsake mb’ ampirai-lia’ o nte-Pilisty an-kalo’ o e hoekeo mb’eo. F’ie tsy nampandrendrek’ an-drae’e.
\v 2 Nihene­kenek’ añ’ ila’ i Gibeà añe t’i Saole ambane’ i ampongabendañitse e Mig­roney\f + \fr 14:2 \ft Migrone: revendreveñe; tonda; tretrake\f*; va’e enen-jato t’indaty nirekets’ ama’e
\v 3 naho i Ahiià\f + \fr 14:3 \ft Ahiia: Rahalahi’ \+nd \nd Iehovà\nd*\+nd*\f*, ana’ i Ahitobe\f + \fr 14:3 \ft Ahitobe: Rahalahin-kasoa\f*, rahalahi’ \nd I\nd*kabode, Ana’ i Pinekase, ana’i Elý mpisoro’ \nd Iehovà\nd* e Silò ao, nisikiñe i kitambey. Le tsy napota’ ondatio te tsy teo t’Ionatane.
\v 4 Añivo’ i hebam-bohitse nipaia’ Ionatane hitsahañe mb’ amy firimboñam-Pilistiy mb’eoy ty tevañe vatoeñe añ’ ila’e raike naho ty tevam-bato añ’ila’e ka; i Bozeze\f + \fr 14:4 \ft Bozeze: fotake; antara\f* ty añara’ ty raike, naho Seneke\f + \fr 14:4 \ft Seneke: fatike; rafelahy\f* ty añara’ ty raike.
\v 5 Nionjoñ’ añ’ila’e avaratse tandrife i Mikmase ty tevañe raike naho atimo tandrife i Geba ty ila’e.
\v 6 Le hoe t’Ionatane amy ajalahy ninday o fikala’eoy: Antao, hitsake mb’ amy mpirai-lia’ o tsy sinavatseoy hera hañolotse antika t’\nd Iehovà\nd* amy te tsy sebañeñe t’\nd Iehovà\nd* handrombake he ami’ty maro ke ami’ty tsy ampe.
\v 7 Le hoe i mpinday fikala’ey: Anò iaby ze añ’arofo’o; mitoliha, hehe te ama’o raho ty amo arofo’oo.
\v 8 Aa le hoe t’Ionatane, Inao! hitsake mb’ am’ ondaty reo tika, hiatreatre iareo.
\v 9 Aa naho anoe’ iareo ty hoe, Ey avao ampara’ te pok’ ama’ areo eo zahay; le hijohañe eo avao tika, fa tsy hiañambone mb’ ama’e.
\v 10 F’ie manao ty hoe: Mionjona mb’ ama’ay mb’atoy. Le hionjomb’eo tika, fa tinolo’ \nd Iehovà\nd* an-tañan-tika; izay ty ho viloñe aman-tika.
\v 11 Le nivotrak’ amy mpirai-liam-Pilistiy, iereo roe; le hoe ty asa’ o nte-Pilistio: Hehe te mipororoake boak’ an-koboñe fipalira’e ao o nte-Evreo.
\v 12 Aa le hoe ty asa’ ondati’ i mpirai-liaio am’ Ionatane naho i mpitàm-pikala’ey: Mionjona mb’ ama’ay mb’etoa, hanoroa’ay raha. Aa le hoe t’Ionatane amy mpitàm-pikala’ey, Oriho raho te hionjoñe; fa natolo’ \nd Iehovà\nd* am-pità’ Israele iereo.
\v 13 Aa le nanganike mb’eo am-pitàñe naho am-pandia t’Ionatane, le nañorike aze i mpinday fikala’ey; vaho nikorovoke aolo’ Ionatane iereo; le namono am-boho’e eo i mpinday fikala’ey.
\v 14 Va’e roapolo ty zinama’ Ionatane naho i mpitàm-pikala’ey amy valoha’e zay, an-tampan-tonda mete ho fola’ ty katràka roe an-dasarý.
\v 15 Inay ty fihondrahondràñe an-tobe ao naho an-kivoke ey, naho am’ ondaty iabio; i mpirai-liay naho o mpijoio songa nititititike vaho nanginikinike i taney; aa le nionjo ho firevendreveñañe aman’ Añahare.
\p
\v 16 Tinalake’ o mpijilo’ i Saole e Gibeate-Beniamineo; le hehe te nitranak’ añe i valobohòkey nifanjevoñe avao.
\v 17 Le hoe t’i Saole am’ondaty nirekets’ ama’eo: Volilio henaneo, haharendreke te ia ty nienga antika. Aa ie namolily, inao tsy eo t’Ionatane naho i mpinday fikala’ey.
\v 18 Aa le hoe t’i Saole amy Akià: Endeso mb’etoa ty vatam-pañinan’ Añahare. Amy te tamo ana’ Israeleo i vatam-pañinan’ Añaharey henane zay.
\v 19 Ie amy zao, naho nisaontsy amy mpisoroñey t’i Saole le nitolom-pivalitaboak’ an-tobe’e ao avao o nte-Pilistio vaho niindra; le nanao ty hoe amy mpisoroñey t’i Saole. Ahankaño o fità’oo.
\v 20 Nifanontoñe eo rekets’ i valobohò’ey t’i Saole naho nionjom-ban-kotakotake mb’eo vaho nizoeñe te songa nifanjamañe am-pibara o mpirañetseo, nifamalitsikotake.
\v 21 Ie amy zao nitolike hirekets’ amo ana’ Israele mpiamy Saole naho Ionataneo o nte-Evre niharo amo nte-Pilisty nimpindre fionjo ama’e mb’an-tobe ao boak’ am-pariparitse añe taoloo.
\v 22 Hambañe amy zay, o hene ondati’ Israele nietak’ am-bohibohi’ i Efraimeo; ie nahajanjiñe te nivoratsake mb’eo o nte-Pilistio, le nihoridà’ iareo fatratse am-pifandraparapahañe.
\v 23 Aa le rinomba’ \nd Iehovà\nd* t’Israele amy andro zay, vaho nivelatse pak’ e Bete-avene i hotakotakey.
\p
\v 24 Toe ni-ampoheke ondati’ Israeleo amy andro zay; ty amy fetse natao’ i Saole am’ondatio an-titike ty hoe: Fàtse t’indaty mikama ze atao haneñe am-para’ te hariva, hañondrohako an-drafelahiko ty avake. Aa le tsy eo ty nitsopeke mahakama.
\v 25 Hene nitandroake mb’amy alay o an-tane eio, ie an-tane eo ty tantele.
\v 26 Naho nizilik’ amy alay ondatio, hehe te nitsopetsopehen-tanteley, fa leo raik’ am’ondatio tsy nanao fitàñe am-palie amy fihembaña’ iareo i fetseiy.
\v 27 Fe tsy napota’ Ionatane i fantok’ am-pàtse nanoen-drae’e am’ondatio; aa le natoho’e mb’eo ty kobay am-pità’e naho najo’e amy papi-tanteley, naho nanoe’e am-palie i fità’ey, vaho nahiratse o fihaino’eo.
\v 28 Aa le hoe ty asa’ ty raik’ am’ ondatio: Fa nafanton-drae’o am-pànta te: Fàtse ze ondaty mitsopeke mahakama anito; fe midazidazìtse ondatio.
\v 29 Le hoe t’Ionatane: Nanolo-tsotry amo taneo ty raeko: Hehe fa mahiratse o masokoo, ie nitsopeke amo tanteleo,
\v 30 antsake te songa nidada am-pikamañe o raha kinopake nitendrek’ amo rafelahi’eoo ondatio. Tsy ho nimaro hao ty nizamañe amo nte-Pilistio?
\v 31 Aa le linafa’ iareo o nte-Pilistio boake Mikmase pak’ Aialone\f + \fr 14:31 \ft Aialone: toem-panaloke\f* añe; fe toe nikolempa ondatio.
\v 32 Niam­botrak’ amy kinopakey ondatio, nandrambe añondry naho añombe naho sarake, naho linenta’ iareo an-tane, vaho nikama’ ondatio ie mbe aman-dio.
\v 33 Aa le natalily amy Saole, ty hoe: Inao! manao hakeo am’ \nd Iehovà\nd* ondatio, mikama reke-dio. Le hoe re: Nandilatse nahareo: Amariño vato jabajaba amako aniany.
\v 34 Le hoe t’i Saole: Tsitsiho ondatio le anò ty hoe: Songa mindesa vosy mb’ amako mb’etoa ondatio, sindre mindesa ty añondri’e ho lentaeñe etoa vaho ho kamae’e fa ko manao hakeo am’ \nd Iehovà\nd* am-pikamàñ’ aze aman-dio. Aa le fonga ninday ty añombe’e mb’eo ondatio vaho nandenta aze eo.
\v 35 Le namboatse kitrely am’\nd Iehovà\nd* t’i Saole, toe ie ty kitrely valoha’e niranjie’e am’\nd Iehovà\nd*.
\p
\v 36 Le hoe t’i Saole: Antao hizotso mb’ amo nte-Pilistio mb’eo haleñe hikopake ampara’ te porea’ ty maraindray, vaho tsy hapon-tika leo raik’ am’ondati’eo. Le hoe iereo: Ano ze satri’ ty arofo’o. Fa hoe i mpisoroñey, antao hey hañarine aman’ Añahare.
\v 37 Aa le nihalaly fanoroañe aman’ Añahare t’i Saole: Hizotso mb’ amo nte-Pilistio hao raho? Hatolo’o am-pità’ Israele hao? Fe tsy natoi’e amy andro zay.
\v 38 Le hoe t’i Saole: Miharinea iaby ry mpiaolo’ ondatio; itsikaraho ty nametsahañe i hakeo anindroaniy.
\v 39 Aa kanao veloñe t’\nd Iehovà\nd* mpandrombake Israele, ndra t’ie am’ Ionatane ana-dahikoy, le toe havetrake. Fe leo raik’ am’ ondaty iabio tsy nanoiñe.
\v 40 Aa le hoe re amy Israele iaby: Añ’ila’e nahareo, vaho añ’ ila’e atoy raho naho Ionatane anakoy. Le hoe ondatio amy Saole: Ano ze atao’o ho soa.
\v 41 Le hoe t’i Saole amy \nd Iehovà\nd* Andrianañahare’ Israele: Taroño ty hato. Jinoboñe an-kitsapak’ amy zao t’Ionatane naho i Saole; le nivo­tsotse i màroy.
\v 42 Aa hoe t’i Saole: Ano an-tsapake ka, zaho naho Ionatane anako. Nivoa t’Ionatane.
\v 43 Aa hoe t’i Saole am’ Ionatane: Atalilio ahiko o nanoe’oo. Le natalili’ Ionatane ama’e ty hoe: Toe nitsopeke tantele tsy ampe añ’ ilan-kobaiko an-tañako; intoy, zaho ty hikenkañe.
\v 44 Le hoe t’i Saole: Ehe hanoan’ Añahare amako naho mandikoatse izay naho tsy hihomake rehe Ionatane.
\v 45 Fe hoe ondatio amy Saole: Havetrake hao t’Ionatane, ie nañeneke fandrombahañe jabajaba e Israele atoa? Lavits’ aze izay; Kanao veloñe t’\nd Iehovà\nd*, leo raik’ amo maròy añ’ambone’eo tsy hihintsañe an-tane; amy t’ie nitoloñe an’ Andrianañahare anindroany. Aa le navotso’ ondati­reo t’Ionatane tsy hihomake,
\v 46 le nienga tsy nañorike o nte-Pilistio ka t’i Saole; vaho nimpoly mb’an-toe’e mb’eo o nte-Pilistio.
\p
\v 47 Aa le rinambe i Saole ty fifeheañe Israele, naho nialia’e iaby mb’atia mb’eroa o rafelahi’eo; e Moabe naho amo ana’ i Amoneo, Edome naho amo mpanjaka’ i Tsobao\f + \fr 14:47 \ft Tsobà: lian-dahindefo; mifañotakotake\f*, vaho amo nte-Pilistio; aa ndra aia ty nitoliha’e le nampisotrie’e.
\v 48 Nanontoñe lahialen-dre le zinevo’e o nte Amalekeo vaho navotso’e am-pità’ o mpikopake iareoo t’Israele.
\v 49 Zao o ana-dahi’ i Saoleo, Ionatane, naho Isvý\f + \fr 14:49 \ft Isvý: sotra; mitsiñe; mira\f* vaho i Malki-soà\f + \fr 14:49 \ft Malki-soà: mpanjaka manolotse\f*; le ty añara’ ty anak’ ampela’e roe: i Merabe\f + \fr 14:49 \ft Merabe: mpialy, mpandietse\f* ty zoke’e, naho Mikale\f + \fr 14:49 \ft Mikale: Ia ty ginoke?\f* ty zai’e;
\v 50 naho ty tahinan-tañanjomba’ i Saole: i Akinoame\f + \fr 14:50 \ft Akinoame: hatsomerentsere’ ty longo; \f*, ana’ i Akimàtse\f + \fr 14:50 \ft Akimatse: rahalahi’ i fivoriy\f*; ty tahina’ i mpifeleke i valobohò’eiy: i Abnere\f + \fr 14:50 \ft Abnere: raem-pahazavañe\f*, ana’ i Nere\f + \fr 14:50 \ft Nere: jiro; tane mboe tsy trinabake\f*, anan-drahalahin-drae’ i Saole.
\v 51 I Kise\f + \fr 14:51 \ft Kisy: gañe; sarotse; boka; haantera’e\f* ty rae’i Saole; vaho ana’ i Abiele\f + \fr 14:51 \ft Abiele: Andrianañahare raeko\f* t’i Nere rae’ i Abnere.
\v 52 Nitolom-pialy amo nte-Pilistio nainai’e t’i Saole amo hene andro’eo, aa ndra mb’ia nahaisake fanalolahy t’i Saole, le rinambe’e ho ama’e.
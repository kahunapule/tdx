\c 9
\p
\v 1 Ie amy zao, teo t’ondaty nte-Beniamine atao Kise\f + \fr 9:1  \ft Kise: sarotse; gañe; boka; antetse\f*, ana’ i Abiele\f + \fr 9:1  \ft Abiele; Andrianañahare ty Raeko\f*, ana’ i Tserore\f + \fr 9:1  \ft Tserore: vahatse; mamahotse; mamihiñe\f*, ana’ i Bekorate\f + \fr 9:1  \ft Bekorate: loha voa\f*, ana’ i Afiàke\f + \fr 9:1  \ft Afiàke: misaontsy; mikofoke\f*, ana’ Ieminý\f + \fr 9:1  \ft Ieminý: soa-vinta, manahake i àndroy\f*, ondaty fatratse.
\v 2 Amañ’ ana-dahy re, i Saòle\f + \fr 9:2  \ft Saòle: nampisongoañe; haly; havilasy\f* ty tahina’e, ajalahy montso­tsòre. Tsy amo ana’ Israele iabio ty nisoa vintañe te ama’e, le an-tsoro’e mañambone ty nilikoare’e ondaty iabio.
\v 3 Nimotso amy zao o borìke-rene’ i Kise, rae’ i Saoleo. Le hoe t’i Kise amy Saole ana’e, Endeso ty mpitoroñe vaho miongaha, akia, paiao i borìke rey.
\v 4 Nisoroke ty vohi’ Efraime re vaho niranga mb’an-tane’ Sa­lisà\f + \fr 9:4  \ft Salisà: telo; fahatelo; roandria; mpifehe\f* añe, f’ie tsy nioniñe. Aa le niary mb’ an-tane Salime\f + \fr 9:4  \ft Salime: fanaloke; komondry; lala-tsileke\f* fe tsy tao, niranga ty tane’ o nte-Beniamineo\f + \fr 9:4  \ft Beniamine: anam-pitàn-kavàna\f*, f’ie tsy niisa’ iareo.
\v 5 Aa ie nivotrak’ an-tane’ Tsofaý\f + \fr 9:5  \ft Tsofe: misamba, mañisake; tafo; saroñe\f* añe le hoe re amy mpitoro’ey, Antao hibalike hera hapon-draeko ty fihakahakà’e amo borìkeo vaho itika ka ty himarimariha’e.
\v 6 Le hoe re ama’e, Inao te an-drova aroa-hoekeo ty ondatin’ Añahare aman-kasy le tsy mete tsy mife­tsake ze hene saontsie’e; antao ho mb’eo, hera hatalili’e ty lala-komban-tika.
\v 7 Aa hoe t’i Saole amy mpitoro’ey, Aa naho miheo mb’eo tika, ino ty ho banabanaen-tika am’indatiy? fa ritse ty mofo an-karon-tikañ’ ao vaho tsy eo ty ravoravo hatolotse am’indatin’ Añaharey; ino ty aman-tika?
\v 8 Le hoe ty natovo’ i mpitoroñey amy Saole, Intoy an-tañako ty fah’ efa’ ty bogady volafoty, hatoloko am’ indatin’ Añaharey hitoroa’e ty homban-tikañe (
\v 9 Ie te taolo e Israele ao, naho nimb’eo t’indaty hañontane aman’ Añahare, le hoe re: Antao homb’ amy mpioniñey: fa natao mpioniñe henane zay ty atao mpitoky henaneo.)
\v 10 Aa le hoe t’i Saole amy mpitoro’ey, To o reha’oo, antao hizilike, le nimoak’ an-drova’ indatin’ Añaharey ao.
\p
\v 11 Aa ie nañambone’ i fitroarañe mb’ amy rovay mb’eoy, le nitendreke somondrara niakatse hitoha rano, vaho nanoa’e ty hoe: Eo v’i mpioniñey?
\v 12 Le hoe ty natoi’e, Eo re; toe aolo’ areo; ihitrifo henaneo, ie nimb’ an-drova mb’eo anindroany, amy te fisoroñañe ho a ondatio ty an-kaboañe ey te anito.
\v 13 Ie mimoak’ an-drova nahareo le ho tendrek’ ama’e aolo’ ty hitroara’e mb’ an-kaboañe mb’eo hikama; fa tsy hikama ondatio naho tsy miheo mb’eo hey re, amy t’ie ty mpitata i soroñey; zay vaho mikama o nambaràñeo. Aa le mionjona henaneo; fa ho oni’ areo.
\v 14 Aa le nionjom-b’an-drova mb’eo iereo; le ie nimoak’ amy rovay, hehe te boak’ ao hifanampe am’ iereo t’i Samoele, mihitrike mb’an’ kaboañe mb’eo.
\v 15 Ie amy zao fa nabenta’ \nd Iehovà \nd*amy Samoele, an-dravembia’e omale ty hivotraha’ i Saole ami’ty hoe:
\v 16 Hamaray hoe zao, ty hañirahako ama’o t’indaty boak’an-tane Beniamine, ie ty horiza’o ho mpanjaka hifehe’ ondatiko Israeleo, le ie ty handrombake ondatikoo am-pità’ o nte Pilistio; fa nisarieko ondatikoo, le niheo amako ty fitoreova’ iareo.
\v 17 Aa ie niisa’ i Samoele t’i Saole, le hoe t’\nd Ieho\nd*\nd và \nd*ama’e, Hehek’ indaty nanoeko ama’o ty hoe: Io hoekeo ty hifeleke ondatikoo.
\p
\v 18 Nitotok’ amy Samoele t’i Saole an-dalambey eo, nanao ty hoe: Ehe, isaontsio te aia ty anjomba’ i mpioniñey.
\v 19 Aa le hoe ty natoi’ i Samoele, Zaho o mpioniñeo; miaoloa ahy mb’ ankaboañe ey, amy t’ie hitrao-pikama amako anito; le hapoko hañavelo te maray vaho hene ho taroñeko ama’o ze añ’arofo’o.
\v 20 Le ty amy borì’o ni-motso telo andro rezay, ko vetsevetse’o; fa nirendreke. Aa vaho ama’ ia ty fisalala’ Israele iaby? Tsy ama’o hao naho amy anjomban-drae’oy?
\v 21 Nanoiñe ami’ ty hoe t’i Saole: Tsy nte-Beniamine hao raho, ty kede amo fifokoa’ Israele iabio? ty hasavereña’ay ka ro kede amo hene’ hasavereña’ i Beniamineo? aa vaho ino o saontsia’oo?
\v 22 Nendese’ i Samoele t’i Saole naho i mpitoro’ey, naho nampihovae’e añ’an­jomba’e vaho nampiambesare’e an-dohà’ o nambaràñe iabio; nitelo-polo varañe ondatio.
\v 23 Le hoe t’i Samoele amy mpanokoñey, Azotsò i fate-kena natoloko azoy, i nataoko ty hoe: Apoho añ’ila’o.
\v 24 Aa le rinambe’ i mpanokoñey ty sokataña’e reketse ze ama’e vaho nazotso’e amy Saole. Le hoe t’i Samoele: Ingo o navìkeo! apoho añatrefa’o le mikamà; fa nahaja ho azo amo famantañañe zao; hoe ka ty asako: Fa nambaràko ondaty reo. Aa le nitrao-pikama amy Samoele t’i Saole amy andro zay.
\v 25 Aa ie nizotso mb’ an-drova mb’eo boak’ an-kaboañey, le nifanaontsy amy Saole an-tafon’anjomba.
\v 26 Aa le nañaleñaleñe iereo, naho kinanji’ i Samoele t’i Saole homb’ an-tafo mb’eo te manjirike àndro, ami’ty hoe: Mitroara fa haseseko. Aa le niongake t’i Saole naho niavotse mb’eo ie roe.
\v 27 Ie nizotso mb’am-pigadoña’ i rovay mb’eo le hoe t’i Samoele amy Saole: Ampandenao aolon-tika mb’eo o mpitoro’oo—aa le nionjom-beo re; fa ihe mijohaña hey, hampijanjiñako ty tsaran’ Añahare.
\c 28
\p
\v 1 Ie amy andro zay; nifanontoñe hifañotakotak’ añ’ aly am’Israele o lahin-defon-te-Pilistio; le hoe t’i Akise amy Davide, Mahafohina an-katò t’ie ro hindre amako mb’an-kotakotake rekets’ ondati’oo.
\v 2 Le hoe t’i Davide amy Akise, Toe ho isa’o ty hanoe’ o mpitoro’oo. Le hoe t’i Akise amy Davide: Aa le ihe ho mpañambeñe ty lohako nainai’e.
\p
\v 3 Ie amy zao fa nivilasy t’i Samoele le hene nandala aze t’Israele naho nalente’ iareo e Ramà an-drova’e ao.
\p Toe fa natao’ i Saole soike amy taney ze jiny naho mpandrombo.
\v 4 Aa le nifanontoñe naho nimb’e Soneme\f + \fr 28:4 \ft Soneme: Fitofàñe roe\f* mb’eo o nte-Pilistio naho nitobe eo; fonga natonto’ i Saole ka t’Israele vaho nitobe e Gilboa\f + \fr 28:4 \ft Gilboa: fañody mivarimbariñe\f* ao.
\v 5 Aa ie nioni’ i Saole ty ha­tsifotofoto’ o nte-Pilistio, le nihembañe vaho nangebahebake añ’ arofo.
\v 6 Nañontanea’ i Saole t’\nd Iehovà\nd*, fe tsy nanoiñe aze t’\nd Iehovà\nd*, ndra ami’ty nofy ndra ami’ty \f + \fr 28:6 \ft Orime: vatosoa fikanjiañe an’ A’hare\f*Orime ndra am-pitoky.
\v 7 Aa le hoe t’i Saole amo mpitoro’eo: Ipaiao rakemba jiny hombàko hañontaneako. Le hoe o mpitoro’eo ama’e: Inao, te Endore ao ty rakemba jiny\f + \fr 28:7 \ft Endore: rano figoangoañe an-tsa’e\f*.
\v 8 Aa le nañova vintañe t’i Saole naho nañova saroñe naho nindre lia ami’ty lahilahy roe vaho nivotrak’ amy rakembay haleñe; le hoe re, ehe miambane ama’o mizekèa ho ahy naho tro­bòho hiakara’ i ho toñoneko tahinañe ama’oy.
\v 9 Le hoe i rakembay ama’e, Inao, toe fohi’o i nanoe’ i Saoley, te niroahe’e an-tane atoy o jinio naho o doanio; aa le ino ty andamaha’o fandrik’ ami’ty fiaiko, hampikenkañe ahy?
\v 10 Aa le nifanta ama’e t’i Saole amy \nd Iehovà\nd* ami’ty hoe: Kanao veloñe t’\nd Iehovà\nd*, tsy hanan-kakeo irehe amo raha zao.
\v 11 Le hoe i rakembay: Ia ty hakareko? Le hoe re: ampionjono t’i Samoele.
\p
\v 12 Aa ie nahaoniñe i Samoele i rakembay le nikoaik’ am-peo mafe; le hoe i rakembay amy Saole, Ino ty namañahia’o ahy? Toe ihe o Saoleo!
\v 13 le hoe i mpanjakay ama’e, Ko hemban-drehe. Ino o oni’oo? Le hoe i rakembay amy Saole, nahatrea zañahare mionjoñe boak’ an-tane ao.
\v 14 Le hoe re, Manao akore ty vinta’e? Le hoe re: Mb’etoa t’indaty bey mikolopoke sarimbo. Le nifohi’ i Saole t’ie i Samoele vaho nidrakadrakak’ an-tane niambane ama’e.
\v 15 Le hoe t’i Samoele amy Saole, Ino ty nitsoborea’o ahy hampionjona’o? Le hoe t’i Saole, Am-poheke iraho; mialy amako o nte-Pilistio fe nienga ahy t’i Andrianañahare, tsy manoiñe ahy ka ndra am-pitoky ndra ama’ nofy; aa le nikoiheko irehe hampahafohiñ’ ahy ty hanoeko.
\v 16 Aa le hoe t’i Samoele, ino arè ty hañontanea’o ahy kanao namorintseñ’ azo t’\nd Iehovà\nd* vaho fa rafelahi’o re henaneo?
\v 17 Fa toe nanoe’ \nd Iehovà\nd* i nitsarae’e amakoy! Toe tinava’ \nd Iehovà\nd* ama’o ty fifehea’o vaho fa natolo’e an-drañe’o Davide;
\v 18 amy te tsy nihaoñe’o ty fiara­ñanaña’ \nd Iehovà\nd*, tsy nihenefe’o amy Amaleke ty haviñera’e miforoforo; toly ndra nampifetsaha’ \nd Iehovà\nd* o raha zao anindroany.
\v 19 Aa le hatolo’ \nd Iehovà\nd* am-pità’ o nte-Pilistio t’Israele naho ihe ka, le hitraok’ amako irehe naho o ana-dahi’oo te maray; vaho hasese’ \nd Iehovà\nd* am-pità’ o nte-Pilistio i tobe’ Israeley.
\p
\v 20 Nilàntsiñe an-tane eo ami’ty hajoalan-tsandri’e t’i Saole fa nirevendreveñe, ty amy enta’ i Samoeley; ie tsy aman-kaozarañe, fa tsy nikama mofo amy àndroy ndra amy haleñe iabiy.
\v 21 Aa le nañarine amy Saole i rakembay vaho nioni’e te nangebahebake ty fiai’e, le hoe re ama’e: Inay! hinao’ o mpitoroñ’ ampela’oo ty fiarañanaña’o, naho napoko an-tañako ty fiaiko le nihao­ñeko o saontsy nanoe’o amakoo;
\v 22 aa ehe te ho haoñe’o ka ty feo’ o anak’ ampata’oo, le angao hanjotso­ako mofo minjilite’e; vaho mikamà hihaozara’o, haña­veloa’o mb’ am-pomba’o mb’eo.
\v 23 F’ie nifoneñe, ami’ty hoe: Tsy hihinan-draho. Aa le sambe nandrisik’ aze o mpitoro’eo rekets’ i rakembay vaho hinao’e o fiarañanaña’ iareoo. Nitroatse boak’ an-tane re le niambesatse am-pandreañe eo.
\v 24 Nanañe bania vinondrak’ añ’ anjomba’e ao i rakembay, le nihepakepake nandenta aze; le rinambe’e ty mona, naho niboko­bokoe’e naho nitoñafe’e ama’e ty mofo tsy aman-dalivay;
\v 25 vaho nazotso’e amy Saole, naho amo mpitoro’eo; le nikama iereo. Niongak’ amy zao iereo niavotse mb’eo haleñe.
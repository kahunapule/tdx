\c 3
\p
\v 1 Nitoroñe \nd Iehovà\nd* ambane’ i Elý eo t’i Samoele ajaja. Tsy siake nampiboake tsara t’\nd Iehovà\nd* henane zay; tsy nahaoniñañ’ aroñaroñe.
\v 2 Aa teo te indraike haleñe, naho nàndre añ’efe’e ao t’i Elý, ie niha-fè o fihaino’eo tsy nahaisake soa;
\v 3 mboe tsy naki­peke ty failo an-kivohon’ Añahare ao te niroro añ’anjomba’ \nd Iehovà\nd* t’i Samoele amy toe’ i vatam-pañinan’ Añahareiy.
\v 4 Aa le kinanji’ \nd Iehovà\nd* t’i Samoele, Intoy raho, hoe re.
\v 5 Nivotivoty mb’amy Elý mb’eo re nanao ty hoe: Intoy raho, amy te kinanji’o. Tsy nitok’ azo raho, hoe t’i Elý, Mandrea indraike. Aa le nibalike re, nàndre.
\v 6 Kinanji’ \nd Iehovà\nd* indraike t’i Samoele; le nitroatse t’i Samoele, nimb’ amy Elý mb’eo nanao ty hoe: Intoy raho, amy kanji’oy. Tsy tinokako rehe, anako, hoe re, Akia mandrea.
\v 7 Nialik’ amy Samoele t’\nd Iehovà\nd*, amy te mboe tsy nabentatse ama’e ty tsara’ \nd Iehovà\nd*.
\v 8 Kinanji’ \nd Iehovà\nd* fañintelo’e t’i Samoele. Nitroatse t’i Samoele, nimb’amy Elý mb’eo, nanao ty hoe: Intoy raho, fa kinanji’o. Nifohi’ i Elý amy zao te \nd Iehovà\nd* ty nikanjy i ajalahiy.
\v 9 Akia, mandrea, hoe ty asa’ i Elý amy Samoele, Ie mikanjy azo, anò ty hoe: Mitsarà ry \nd Iehovà\nd*, fa itsanoña’ ty mpitoro’o. Aa le nimb’eo t’i Samoele nàndre an-traño’e ao.
\v 10 Nimb’eo amy zao t’\nd Iehovà\nd* nijohañe eo, nikanjy amy hoe rezay: Samoele, Samoele! le hoe t’i Samoele, Mitsarà fa mitsanoñe o mpitoro’oo.
\p
\v 11 Le hoe t’\nd Iehovà\nd* amy Samoele: Hampijadoñeko tsara e Israele ao hampiñiñiñiñe ty ravembia roe’ ze mahajanjiñe aze.
\v 12 Amy andro zay, le hafe­tsako amy Elý naho amy hasavereña’e iabiy i vinolakoy sikal’am-baloha’e pak’am-para’e.
\v 13 Fa vinolako ama’e te hametsa­hako zaka i añanjomba’ey, amy te napota’e ty hakeon’ ana’e—ie namà-batañe—f’ie tsy nimane hampijihetse iareo.
\v 14 Zay ty nifantàko ty amy hasavereña’ i Elìy, t’ie: Ndra enga ino ndra soroñ’ ino tsy hahafañefetse o tahiñe anoe’ ty hasavereña’ i Elio.
\v 15 Nàndre am-pandrea’e ao avao t’i Samoele am-para’ te maraiñe, vaho sinoka’e o lalam-bein’ anjomba’ \nd Iehovà\nd*o. F’ie nihemban-dre tsy te hitalily amy Elý i aroñaroñey.
\v 16 Aa le kinanji’ i Elý t’i Samoele: O Samoele, anako! hoe re, Intoy raho, hoe ty natoi’e.
\v 17 Ino ty tsinara’e ama’o? hoe re. Ehe, ko añetaha’o amako. Ee te hanoen’ Añahare ama’o naho mandikoatse, naho akafi’o amako ndra inoñ’ inoñ’ amo tsinara’e ama’oo.
\v 18 Aa le natalili’ i Samoele ama’e ze hene nitsaraeñe, tsy eo ty naeta’e; le hoe t’i Elý: Ie \nd Iehovà\nd*! Ehe te hanoe’e ze soa am-pihaino’e.
\p
\v 19 Nitombo t’i Samoele, le tama’e t’\nd Iehovà\nd* vaho leo raike amo tsara’eo tsy napo’e an-tane.
\v 20 Songa nifohi’ Israele boake Dane pake Be’er-sevà añe te mpitoky noriza’ \nd Iehovà\nd* t’i Samoele.
\v 21 Nitolom-piboake e Silò ao t’\nd Iehovà\nd* le niatreke i Samoele e Silò t’\nd Iehovà\nd*, ty amy tsara’ \nd Iehovà\nd*y.
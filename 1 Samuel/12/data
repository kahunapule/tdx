\c 12
\p
\v 1 Hoe t’i Samoele tam’ Israele iaby: Nihaoñeko o fiarañanaña’ areoo amo nisaontsia’ areo iabio, vaho nanoako mpanjaka.
\v 2 Inao arè te mañavelo aolo’ areo i mpanjakay henane zao, izaho fa bey naho fotivolo; ingo, mpiama’ areo o ana-dahikoo, vaho fa nanjotik’ aolo’ areo iraho boak’ an-katorako am-para’ te henaneo.
\v 3 Intoy iraho, miasìa ahy añatrefa’ \nd Iehovà\nd* naho aolo’ i noriza’ey: vosi’ ia ty nalaeko? ndra borì’ ia ty rinambeko? ia ty nikatramoeko? ia ty finorekekeko? am-pità’ ia ty nitavanako vokàñe hampikipe o masokoo? le havahako ama’ areo.
\v 4 Le hoe iereo: Tsy nikatramo anay irehe, tsy niforekeke’o, tsy rinambe’o ty am-pità’ ondaty.
\v 5 Le hoe re ama’e: Valolombeloñ’ ama’ areo t’\nd Iehovà\nd*, valolombelon-ka i norizañ’ anianikey te tsy nahaonin-draha an-tañako nahareo. Le hoe iereo, Ie ty valolombeloñe.
\p
\v 6 Le hoe t’i Samoele am’ondatio: \nd Iehovà\nd* ty nanendre i Mosè naho i Aharone, naho nañakatse an-droae’ areo an-tane Mitsraime añe.
\v 7 Aa le mihendrea, fa miveroke ama’ areo iaby añatrefa’ \nd Iehovà\nd* o fitoloñañe vanta’ \nd Iehovà\nd* nanoe’e ama’ areo naho aman-droae’ areoo.
\v 8 Naho nivo­trak’ e Mitsraime ao t’Iakobe, le nitoreo amy \nd Iehovà\nd* o roae’ areoo, vaho nirahe’ \nd Iehovà\nd* t’i Mosè naho i Aharone; ie ty nañavotse o roae’ areoo boak’ e Mitsraime añe, naho nampimoneña’e an-tane atoy.
\v 9 Fe nihaliño’ iereo t’\nd Iehovà\nd* Andria­nañahare’ iareo vaho natolo’e am-pità’ i Sisere, mpifehe ty valobohò’ i Katsore, naho am-pità’ o nte-Pilistio naho am-pità’ i mpanjaka’ i Moabey\f + \fr 12:9 \ft Moabe: an-drae’e\f*, le nialia’ iareo.
\v 10 Aa le nikoiak’ am’ \nd Iehovà\nd* iereo ami’ty hoe: Manan-tahin-jahay, fa naforintse’ay t’\nd Iehovà\nd*, naho nitoroñe o Baaleo naho o Asteroteo; fe avotsoro am-pità’ o rafelahi’aio le hitoroña’ay.
\v 11 Aa le nirahe’ \nd Iehovà\nd* t’\nd I\nd*erobaale, naho i Bedane, naho Ieptà, naho i Samoele naho rinomba’ iereo am-pitàn-drafelahi’ areo mb’etia mb’eroa, vaho nimoneñe am-panintsiñañe nahareo.
\v 12 Aa ie nizoe’ areo te naname anahareo t’i Nakase mpanjaka’ o ana’ i Amoneo le nanao ty hoe amako: Aiy, fa mpanjaka ty hifehe anay, ie ni-Mpanjaka’ areo t’\nd Iehovà\nd* Andrianañahare’ areo.
\v 13 Aa ie henanekeo isaho o mpanjaka jinobo’ areoo, i nihalalie’ areoy le oniño te nampijadoñe mpanjaka hamehe anahareo t’\nd Iehovà\nd*.
\v 14 Aa naho añeveña’ areo t’\nd Iehovà\nd*, naho mitoroñe aze naho mañaoñe i fiarañanaña’ey naho tsy miola amo lili’ \nd Iehovà\nd*o, vaho songa mañorike \nd Iehovà\nd* Andrianañahare’ areo naho i mpanjaka mifehe anahareoy—
\v 15 aa hera tsy haoñe’ areo ty fiarañanaña’ \nd Iehovà\nd* naho miola amo lili’ \nd Iehovà\nd*o le hatreatré’ ty fità’ \nd Iehovà\nd* manahake ty niatrefa’e an-droae’ areo.
\p
\v 16 Ie amy zao, mijohaña eo vaho mahaisaha ty raha jabajaba hanoe’ \nd Iehovà\nd* añatrefam-pihaino’ areo.
\v 17 Tsy anito hao ty fitataham-bare-bolè? Hikanjy \nd Iehovà\nd* iraho, hañitrifa’e àmpiñe miharo orañe; hahafohina’ areo naho hahaisaha’ areo te ra’elahy ty haloloañe nanoe’ areo am-pivazohoa’ \nd Iehovà\nd* amy nihalalia’ areo mpanjakay.
\v 18 Aa le kinanji’ i Samoele t’\nd Iehovà\nd*; vaho nañiraha’ \nd Iehovà\nd* hotroke naho orañe amy andro zay; le nirevendreveñe am’ \nd Iehovà\nd* naho i Samoele ondatio,
\v 19 vaho hoe ondaty iabio amy Samoele: Mihalalia am’ \nd Iehovà\nd* Andrianañahare’o ho a o mpitoro’oo, tsy hivetrake; fa nitovoña’ay amo hakeo’ay iabio ty ha­tsivokarañe toy, t’ie nipay mpanjaka.
\p
\v 20 Le hoe t’i Samoele am’ ondatio: Ko hembañe; Toe nanoe’ areo i haratiañe zay, fe ko mivìke tsy hañorike \nd Iehovà\nd* vaho toroño an-kaliforan’ arofo t’\nd Iehovà\nd*;
\v 21 le ko mitsile hitoha raha kafoake tsy mahasoa tsy maharombake, amy t’ie kòake.
\v 22 Toe tsy haforintse’ \nd Iehovà\nd* ondati’eo ty amy tahina’e ra’elahiy; amy te mahafale \nd Iehovà\nd* t’ie hanoe’e ondati’e.
\v 23 Aa naho Izaho, ee te ho lavitse ahy ty hanao hakeo am’ \nd Iehovà\nd* fa tsy hadòko ty hihalaly ho anahareo vaho mboe hañòhako ty sata-soa naho vantañe.
\v 24 Ie amy zao mañeveña am’ \nd Iehovà\nd* naho toroño an-katò naho an-kaliforañ’ arofo le tsakoreo o fitolo­ñañe jabajaba nanoa’e.
\v 25 F’ie mbe hanao haloloañe le ho faohe’e añe reke-panjaka.
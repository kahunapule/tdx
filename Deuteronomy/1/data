\c 1
\s1 Faniahiañe i te Korèbey
\p
\v 1 Iretoañe o tsara nilañona’ i Mosè am’ Israele iaby alafe’ Iardeney, am-patrambey ao, an-tane mira tandrife i \f + \fr 1:1 \ft Sofe: hàmotse ndra vinda (añolon-drano)\f*Sofe añivo’ i Parane naho i Tòfele naho i Labane naho i Katseròte vaho i Dizahabe.
\v 2 (Mahamodo andro folo-raik’ amby ty lia mb’e Kadàse-Barnèa mb’eo t’ie miary mb’e Vohi-Seire añe.)
\v 3 Aa ie tamy taom-paha efa-poloy, ami’ty vola’e faha-folo-raik’amby, ami’ty andro valoha’ i volañey le ninday lañonañe amo ana’ Israeleo t’i Mosè, amy nampisaontsie’ \nd Iehovà\nd*y aze;
\v 4 naho fa zinevo’e t’i Sihone mpanjaka’ o nte-Amore nimoneñe e Khesboneo, naho i Oge mpanjaka’ i Basane nimoneñe e Astaròte e Ederèy ao;
\v 5 alafe’ Iardeney atoy, an-tane’ i Moabe, ty nimanea’ i Mosè halangesañe i Hake ami’ty hoe:
\v 6 Nitsara aman-tika e Korebe añe t’\nd Iehovà\nd* Andrianañaharentika nanao ty hoe: Ihe loho tambatse ami’ty vohitse toy:
\v 7 mitoliha naho tonjohizo ty lia’ areo, le mionjona mb’am-bohi’ o nte Amoreo mb’eo; naho mb’an-tane mañohoke aze iaby mb’ an-tane-mira\f + \fr 1:7 \ft Arabà, tane mira liolio atimo i Galile\f* ey naho mb’amo vohibohitseo naho mb’am-bavatane\f + \fr 1:7 \ft Sefelà\f* ao naho mb’ atimo\f + \fr 1:7 \ft Nègeve\f* añe naho mb’ añolon-driake mb’eo pak’ an-tane’ i nte-Kanàney naho pake Lebanone añe vaho migadoña amy oñe ra’elahiy, i oñe Peràtey.
\v 8 Ingo, fa nalahako añatrefa’ areo o taneo; akia rambeso ho anahareo i tane nifañinà’ \nd Iehovà\nd* aman-droae’ areoy: amy Avrahame naho am’ Ietsake vaho am’ Iakobe, t’ie hatolots’ am’ iareo naho o tarira’ iareo hanonjohio.
\s1 Fañedreañe Mpiaolom-pifokoa
\r Avo 18.13-27
\p
\v 9 Ie amy zay nanao ty hoe ama’ areo raho, Tsy lefeko ty mivave anahareo, zaho avao,
\v 10 fa nampanaranàhe’ \nd Iehovà\nd* Andrianañahare’ areo ho mira ami’ty ia’ o vasian-dikerañeo androany.
\v 11 Le ee te hampitomboe’ \nd Iehovà\nd* Andrianañaharen-droae’ areo añ’ arivo ty ia’ areo vaho hitahy anahareo amy nampitamae’ey.
\v 12 Fa aia ty hahavaveako, t’ie raike, ty fañangara’ areo naho ty fampioremeña’ areo vaho ty fampihohokohofa’ areo ahiko.
\v 13 Tendreo o mahilala’ areoo, o mahihi­tseo naho o maharofoanañe amo rofoko’ areoo le hanoeko mpifehe’ areo.
\v 14 Le natoi’ areo ty hoe, Mete i nisaon­tsia’o hanoeñey.
\v 15 Aa le rinambeko o mpiaolo’ o fifokoa’ areoo, o mahihitse naho mahilalao naho najadoko ho talè’ areo ho mpifelek’ arivo, naho mpifeleke zato, naho mpifeleke limampolo, naho mpifeleke folo, vaho ho mpitoronjo, ki-foko, ki-foko.
\v 16 Le nafantoko amo mpizaka’ areoo amy andro zay, ty hoe: Mijanjiña añivo’ o rolongo’ areoo vaho mizakà an-katò añivo’ ze ondaty naho ty rahalahi’e ndra ze renetane ama’e.
\v 17 Ko mirihy an-jaka; fe janjiño ty kede naho ty bey; ko hembañe ami’ty lahara’ ondaty, fa an’Andrianañahare ty zaka, le ze tsy lefe’ areo ro hasese amako ho tsanoñeko.
\v 18 Aa le nililieko henane zay ze hene raha hanoe’ areo.
\s1 Mifoneñe tsy Himoak’ amy Taney
\r Vol 13.1-33
\p
\v 19 Aa ie nienga i Korebe tika, le niranga i fatrañe jabajaba mahareven­dreveñe nioni’ areo am-piariañe ty vohi’ o nte-Amoreoy, amy nandilia’ \nd Iehovà\nd* Andrianañaharentikañey; le nivotrake e Kadese-Barneà eo,
\v 20 vaho hoe ty nanoeko: ie fa nandoak’ am-bohi’ o nte-Amoreo, i hatolo’ \nd Iehovà\nd* Andrianañaharen-tika aman-tikañey.
\v 21 Ingo fa napo’ \nd Iehovà\nd* Andrianañahare’o añatrefa’o eo o taneo: aa le mionjona mb’eo naho rambeso ami’ty nitsara’ \nd Iehovà\nd* Andrianañaharen-droae’o, ko hembañe vaho ko mitsolofìñe.
\p
\v 22 Aa le songa niharine amako nanao ty hoe: hamantoke ondaty hiaolo antika mb’eo zahay hitsikarake i taney vaho hinday saontsy amantika ami’ty lalañe hionjonan-tika mb’eo naho o rova higaoñan-tikañeo.
\v 23 Toe ninòko i saontsy zay, vaho rinambeko t’indaty folo-ro’ amby, songa raike ami’ty fifokoañe;
\v 24 le nitolike iereo nionjoñe mb’am-bohibohitse mb’eo naho nandoak’ am-bavatane Eskole vaho nitsoetsoek’ ao.
\v 25 Nandrambesa’ iareo am-pitàñe ty voka’ i taney le nendese’ iareo nizotso mb’ aman-tikañe atoy, vaho ninday saontsy aman-tika nanao ty hoe: Soa i tane natolo’ \nd Iehovà\nd* Andrianañaharen-tika aman-tikañey.
\p
\v 26 F’ie amy zay, tsy ni-mete nionjom-beo nahareo te mone niola ami’ty nandilia’ \nd Iehovà\nd* Andrianañahare’ areo,
\v 27 vaho niñeoñeoñe an-kiboho’ areo ao ami’ty hoe: ty falai’ \nd Iehovà\nd* antika ty nañakara’e antika an-tane Mitsraime hanesea’e am-pità’ o nte-Amoreo harotsake.
\v 28 Aia ty hionjonan-tika? Nahamohake ty arofo’ay ty enta’ o longontikañeo nanao ty hoe, Ra’elahy naho abo te amantika ondatio naho jabajaba o rova’ iareo reketse kijoly mitiotiotse mb’andikerañ’ eio vaho niisa’ay ao o ana’ i Anàkeo.
\p
\v 29 Aa le nanoeko ty hoe, Ko irevendreveñañe, ko ihembañañe.
\v 30 \nd Iehovà\nd* Andrianañahare Mpiaolo ro hialy ho anahareo hambañe amy nanoe’e e Mitsraime añe aolom-pihaino’ areoy;
\v 31 naho tam-patrambey añe; fa niisa’ areo ty fiotroña’ \nd Iehovà\nd* Andrianañahare’ areo, manahake ty fiotroña’ ondaty i ana-dahi’ey, amo lia’ areo iabio ampara’ te nivotrak’ an-tane atoy.
\v 32 F’ie amy zay, tsy natokisa’ areo t’\nd Iehovà\nd* Andrianañahare’ areo,
\v 33 i Mpiaolo am-pañaveloañey nipay ze hañoreña’ areo o kibohotseo, ie añ’afo ao te haleñe hanoroa’e ty lalan-kombà’ areo vaho an-drahoñe ao te handro.
\s1 Ty Vale’ ty Fiola’ Israele
\r Vol 14.20-45
\p
\v 34 Ie jinanji’ \nd Iehovà\nd* i feon’ enta’ areo zay, le niviñetse vaho nifanta ty hoe:
\v 35 Leo raik’ amo retoañe—o tariratse raty reo—tsy hahaisake i tane soa nifañinàko hatolotse aman-droae’ areoy,
\v 36 naho tsy i Kalèbe ana’ Iefonè. Ie ty hahaisake, le hatoloko aze naho amo tarira’eo i tane niliàm-pandia’ey ami’ty fañoriha’e fatratse \nd Iehovà\nd*.
\v 37 Izaho ka niviñera’ \nd Iehovà\nd* ty ama’ areo amy tsara’ey, ty hoe: Tsy himoak’ ao ka rehe.
\v 38 I Iehosoa ana’ i None, mpitoro’oy, ty himoak’ ao; osiho amy t’ie ty hampandova Israele aze.
\v 39 Le o keleia’ areoo, o natao’ areo ho nikopaheñeo, o ana’ areoo; i mboe tsy nahilala ty soa naho ty raty henane zay rey ty himoak’ ao; le hatoloko iareo vaho ho rambese’ iareo ho fanañañe.
\v 40 F’ina­hareo ka, mito­liha naho mionjona mb’am-patrambey miary amy ­Ria-Binday mb’eo.
\p
\v 41 Nanoiñ’ ahy ami’ty hoe nahareo, Toe anaña’ \nd Iehovà\nd* hakeo! Veka’e hionjoñe hialy zahay ami’ty nandilia’ \nd Iehovà\nd* Andrianañaharen-tika. Aa le songa nidiam-pialiañe ondatio fa natao’e ho mora ty hionjoñe mb’am-bohibohitse mb’eo.
\v 42 Le hoe t’\nd Iehovà\nd* amako, Isaon­tsio ty hoe: Ko mionjom’ beo vaho ko mialy, amy te tsy añivo’ areo ao raho tsy mone ho rotsak’ aolo’ o rafelahi’ areoo.
\v 43 Fe ndra te nivolañeko, tsy nihaoñe’ areo. Niola amy nandilia’ \nd Iehovà\nd*y, an-tsatrin-troke ty nionjona’ areo mb’ am-bohibohitse mb’eo.
\v 44 Niavotse, niatrek’ anahareo amy zao o nte-Amore mpimoneñe am-bohitseo vaho niho­ridañe’e hoe rene tantele. Rinotsa’ iareo am-pibara e Seire pake Kormà añe.
\v 45 Aa le nibalike naho nirovetse añatrefa’ \nd Iehovà\nd*, fe tsy hinao’ \nd Iehovà\nd* ty fiarañanaña’ areo, tsy nanokilaña’e ravembia.
\v 46 Aa le nitobe e Kadese ao ela ty amo andro nitoboha’ areoo.
\c 32 Anokilaño ravembia ry likerañeo, le hivolan-draho;
\q1 Janjiño ry tane toy o entam-bavakoo.
\q1
\v 2 Ee te himiamia manahake ty fiavi’ i orañey o tarokoo,
\q1 le hitsopatsopake hoe zono o rehakoo, hambañe ami’ty fimitemiteha’e amo ahetseo naho ty finiziniziha’e amo rongoñeo.
\q1
\v 3 Fa ho tseizeko ty tahina’ Iehovà,
\q1 onjono ty hara’elahi’
\q1 i Andrianañaharen-tikañey.
\q1
\v 4 I Lamilamiy: Fiaintane o fitoloña’eo,
\q1 hene marentane o lala’eo:
\q1 Andrianañahare migahiñe tsy aman-tahy,
\q1 vañoñe naho vantañe.
\q1
\v 5 Fa nanoa’iareo hamengohañe,
\q1 toe tsy ana’e ty amy hila’ iareo,
\q1 ty tariratse vìlañe naho mengoke tia.
\q1
\v 6 Zay hao ty añavaha’ areo am’ Iehovà ry dagola, ry ondaty tsi-mahilalao? tsy ie hao ty Rae’o nivily azo?
\q1 Tsy ie hao ty nitsene azo,
\q1 vaho nañoreñ’ azo?
\q1
\v 7 Tiahio o andro haehaeo;
\q1 haraharao o taon-tariratse tsi-efao,
\q1 añontaneo aman-drae’o hanoroa’e,
\q1 naho aman-androanavi’o hitaroña’iareo.
\q1
\v 8 Ie zinara’ i Andindimoneñey amo rofokoo ty lova’ iareo;
\q1 naho naparaita’e o ana’ i Dameo,
\q1 le nefetsefere’e
\q1 ty ami’ty ia’ o ana’ Israeleo.
\q1
\v 9 Fa anjara’ Iehovà ondati’eo;
\q1 Iakobe ro anjara’ lova’e.
\q1
\v 10 Nifanendrek’ama’e an-diolio añe re,
\q1 am-babangoañe mangoañe mangolalaik’ ao;
\q1 nohoñe’e naho niatrak’aze,
\q1 nambena’e hoe t’ie saintem-pihaino’e\f + \fr 32:10  \ft Zek 2:8\f*.
\q1
\v 11 Hoe vantio mitsobore ty traño’e,
\q1 mihefahefa ambone’ o ana’eo,
\q1 akopakopa’e o ela’eo,
\q1 vaho rambese’e añ’ela’eo,
\q1
\v 12 Iehovà avao ty niaolo aze,
\q1 ie tsy ama‘ndrahare ila’e.
\q1
\v 13 Nampijoñe’e ambonen-kaboa’
\q1 ty tane toy,
\q1 le nihinana’e ty voka’ o tetekeo;
\q1 nampininihe’e tantele an-tevañe ao,
\q1 naho menake am-bato-paik’ ao;
\q1
\v 14 Habobon’añombe naho rononon’ose,
\q1 ty safom-bik’ añondry,
\q1 le ty kobatron- dia-rain-tirim-Basaneo,
\q1 o ose-lahio reketse
\q1 ty safom-boam-bare-bolè;
\q1 aman-diom-baloboke
\q1 ty ninoma’o divay mamore.
\q1
\v 15 Fe niha-vondrake t’Iesorone\f + \fr 32:15  \ft Iesorone: Tahina rai’ Israely\f*
\q1 le nikambia; niha-vondrake rehe,
\q1 niha-mateve, vaho nisometsètse;
\q1 napo’e t’i Andrianañahare nitsene aze,
\q1 namoea’e i Lamilamim-pandrombahañ’azey.
\q1
\v 16 Nitrabihe’ iareo, hamarahia’e
\q1 o ‘ndrahare ila’eo,
\q1 nanikisiky aze an-draha tiva.
\q1
\v 17 Nisoroña’ iereo amo kokolampao,
\q1 amo ndrahare tsi’ieo
\q1 ‘ndrahare tsy nifohi’ iareo,
\q1 ‘ndrahare vaho niboak’ aniany
\q1 tsy nampañeveñe an-droae’ areo.
\q1
\v 18 Namoea’o ty Lamilamy nampiareñe azo,
\q1 nandikofa’o t’i Andrianañahare niolakolak’ am-pitsongoañe azo.
\q1
\v 19 Ie nivazohoe’ Iehovà\nd ,\nd* le niambohoa’e,
\q1 ami’ty fanigiha’ o ana-dahi’eo
\q1 naho o anak’ampela’eo.
\q1
\v 20 Le hoe re: Haetako am’ iereo ty tareheko,
\q1 ho treako ty fimodoa’ iareo,
\q1 fa tariratse mengoke, ajaja tsy atokisañe.
\q1
\v 21 Nampamarahy ahiko iereo,
\q1 amo ‘ndrahare tsie’eo;
\q1 sigi’ iareo amo samposampon-drahao ty habosehako
\q1 aa le hampamarahieko ondati-tsie iereo;
\q1 hampisigiheko foko mengoke.
\q1
\v 22 Afo misolebotse ty an-doakoroko ao,
\q1 mamorototo pak’ an-tsikeokeom-paha-sive ao,
\q1 ampangotomomohe’e ty tane toy
\q1 naho o vorohota’eo,
\q1 ampirehete’e o faham-bohitseo.
\q1
\v 23 Hañoboñako hekoheko,
\q1 Ho kapaiheko am’ iereo o ana-palekoo.
\q1
\v 24 Ho sihe’ ty halimpoañe iereo,
\q1 habotse’ ty lel-afo;
\q1 naho ty harotsahañe mafaitse.
\q1 Hiraheko ama’e ty famotsim-biby,
\q1 ty vorehe’ o milaly an-debokeo.
\q1
\v 25 Hampandala ty fibara o alafe’eo,
\q1 firevendreveñañe ty añate ao
\q1 songa zamane’e ty ajalahy
\q1 naho ty tomoenono, ty anak’ajaja,
\q1 vaho ty androanavy ama-maroi-foty.
\q1
\v 26 Nataoko ho nampimodoeko,
\q1 vaho ho najiheko am’ondatio
\q1 ty faniahiañe iareo.
\q1
\v 27 Fe nimahimahiñeko
\q1 ty fiforoforon-drafelahi’e,
\q1 hera ho hafa hente o malaiñe iareoo,
\q1 kera hanao ty hoe:
\q1 Ty fità’ay ro abo, fa tsy:
\q1 Iehovà ty nanao ie iaby zao.
\q1
\v 28 Fifeheañe po-anatse iereo,
\q1 toe ondaty po-faharendrehañe.
\q1
\v 29 Ee t’ie ho nahihitse,
\q1 soa te ho naharendreke,
\q1 le ho nitsikarahe’iareo ty figadoña’e.
\q1
\v 30 Akore ty hañinjafa’ ty raike ty arivo, ty hampivoratsahe’ ty roe ty aman’ale’e, naho tsy naleta’ i Lamilami’ iareoy, naho tsy Iehovà ty nanese iereo?
\q1
\v 31 Toe tsy i Lamilami’aiy ty vato’ iareo,
\q1 ndra o rafelahi’aio ro mahatsikarake zay.
\q1
\v 32 Boak’ am-bahe’ i Sedome ty vahe’ iareo,
\q1 boak’an-tete’ i Amorà ao;
\q1 valòbok’ afero ty valòbo’ iareo, mafaitse ty angaroza’ iareo;
\q1
\v 33 vorem-pañaneñe ty divai’ iareo
\q1 ty voren-kankàm-pandrefeala.
\q1
\v 34 Tsy mihaja amako ao hao zao?
\q1 he mihily an-korojiko ao?
\q1
\v 35 Ahiko o vale-fateo naho ty avake;
\q1 mbe hibolatitse o fandia’ iareoo,
\q1 fa antitotse ty andron-kankà’ iareo,
\q1 vaho malisa ty fihelaña’ o hifetsak’ am’iereoo.
\q1
\v 36 Iehovà ty hizaka ondati’eo
\q1 le hiferenaiña’e o mpitoro’eo
\q1 ie vazoho’e te ritse ty haozara’e
\q1 naho tsy aman-tsehanga’e,
\q1 ke ty mirohy he ty midada;
\q1
\v 37 Le hanao ty hoe re:
\q1 Aia o ndrahare’ iareoo,
\q1 i vato niatoa’ iareoy?
\q1
\v 38 Ia ty nilintseñe ty safom-pisoroña’ iareo,
\q1 naho nigenoke ty divain-enga rano’e?
\q1 angao hitroatse iereo hañolora’e anahareo.
\q1 Apoho re ho fitsoloha’ iareo.
\q1
\v 39 Inao te zaho, zaho avao ro ie,
\q1 tsy ama’ ndrahare hatovoñ’ahy:
\q1 zaho ty mamono, zaho ty mameloñe;
\q1 mandratse raho le mañamelañe;
\q1 tsy eo ty mahasintoñe ty an-tañako.
\q1
\v 40 Aonjoko mb’andikerañe ey ty tañako
\q1 manao ty hoe, veloñe nainai’e raho.
\q1
\v 41 Ie sioñeko i fibarako mipelatsey,
\q1 naho mandrambe zaka ty tañako;
\q1 le ho valeako o rafelahikoo,
\q1 vaho hondroheko o malaiñ’ Ahikoo.
\q1
\v 42 Ho mamoeko an-dio o ana-palekoo,
\q1 le hamotseke nofotse ty fibarako;
\q1 ty lio’ o zinamañeo naho o an-drohio;
\q1 boak’ an-doha miogogo’
\q1 o mpiaolo’ i rafelahiio.
\q1
\v 43 Ipoñafo sabo ondati’eo, ry kilakila ondaty,
\q1 fa ho valea’e fate ty lio’ o mpitoro’eo,
\q1 le havaha’e an-keloke o rafelahi’eo,
\q1 vaho ho jebañe’e ty tane ondati’eo.
\p
\v 44 Nimb’eo amy zao t’i Mosè vaho hene nisaontsie’e an-tsabo an-dravembia’ ondatio i tsara zay, ie naho Iehosoa ana’ i None.
\v 45 Aa ie nagado’ i Mosè i hene fitaroña’e am’ Israele rezay,
\v 46 le hoe re am’ iereo: Fonga faharo añ’ arofo’ areo ao ze tsara taroñeko androany, le ampañambeno o amori’ areoo o hene enta’ ty Hake toio, hañorike ze hene tsara amy Hake ao.
\v 47 Ko atao’ areo ho tsara kafoake ama’ areo, amy t’ie o havelo’ areoo, le ama’e ty hahalava andro anahareo amy tane añaveloa’ areo ampitsa­hañe Iardeney hitavana’ areoy.
\p
\v 48 Le hoe ty nitsara\nd ’\nd* Iehovà amy Mosè amy andro zay.
\v 49 Mañambonea mb’am-bohitse Avarime mb’eo pak’ am-bohi-Nebo an-tane’ i Moabe tandrife Ieriko añe; le isaho ty tane’ Kanàne atoloko amo ana’ Israeleo ho fanañañe;
\v 50 le mihomaha amy vohitse itroara’oy, hitontona’o am’ondati’oo, hambañe ami’ty nivetraha’ i Aharone, rahalahi’o e Hore añe vaho nifanontoñe am’ondati’eo;
\v 51 amy t’ie nandilatse amako añivo’ o ana’ Israeleo an-drano’ i Meribà-Kadese eo, an-dratraratra’ i Zine añe; zaho tsy navahe’o añivo’ o ana’ Israeleo.
\v 52 Ho talake’o eñe i taney, fe tsy homba’o o tane atoloko amo ana’ Israeleoo.
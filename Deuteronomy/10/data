\c 10
\s1 Ty Ravem-bato Roe faha Roe
\r Avo 34.1-9
\p
\v 1 Hoe t’\nd Iehovà\nd* amako henane zay: Amatsiho vato roe manahake i teo rey, le miañambonea mb’amako mb’am-bohitse atoy, vaho andranjio vata hatae.
\v 2 Ho sokireko amy ravem-bato rey i tsara tan-drave’e roe rey, i dinemo’o rey, le agodoño amy vatay ao.
\v 3 Aa le nitsenèko vata ami’ty mendoraveñe naho namatsihako vato roe hambañe amy teo rey, vaho niañambone’ i vohi­tsey iraho nañotrotro i vato roe rey an-tañako.
\v 4 Le sinoki’e amy vato rey hambañe amy tsara sinokitse taoloy, i tsara folo nitseize’ \nd Iehovà\nd* ama’ areo boak’ añ’afo ao amy andro’ i fivoriy rey; vaho natolo’ \nd Iehovà\nd* ahiko.
\v 5 Aa le nitolike iraho nizotso amy vohitsey, vaho najoko amy vata rinanjikoy i rave’e rey; ao iereo henaneo, amy nandilia’ \nd Iehovà\nd* amakoy.
\p
\v 6 (Nañavelo hirik’e Birote-bene-iaakane pak’e Moserà o ana’Israeleo, le eo ty nihomaha’ i Aharone, vaho ao ty nandentehañe aze; nandimbe aze ho mpisoroñe t’i Elazare ana’e.
\v 7 Boak’ ao nañavelo mb’e Godgodà mb’eo iereo, le hirik’e Godgoda mb’e Iotbatà, tane fikararahan-torahañe.)
\p
\v 8 Tamy andro zay le navahe’ \nd Iehovà\nd* ty fifokoa’ i Levy ho mpitarazo i vatam-pañina’ \nd Iehovà\nd*y naho hijohañe añatrefa’ \nd Iehovà\nd* hito­roñe aze vaho hitata ami’ty tahina’e ampara’ henane.
\v 9 Aa le tsy aman’ anjara ndra lova amo rolongo’eo t’i Levy; ­\nd Iehovà\nd* ro lova’e amy nitsara’ \nd Iehovà\nd* Andrianañahare’o ama’ey.
\p
\v 10 Nitambatse am-bohitse ao efa-polo andro naho efa-polo halen-draho, manahake tam-baloha’ey. Le mbe nijanjiñe ahy amy andro zay ka t’\nd Iehovà\nd*, le tsy nisatrie’ \nd Iehovà\nd* ty hanja­mañe azo.
\v 11 Hoe t’\nd Iehovà\nd* amako: Miongaha, akia, mionjona aolo’ ondatio mb’eo, himoaha’ iareo ao, hitavañe i tane natoloko an-droae’ iareo am-pantay.
\s1 Ty Figadoña’ o Lilio
\p
\v 12 Ie amy zao ry Israele, inom-bao ty ipaia’ \nd Iehovà\nd* Andrianañahare’o? Naho tsy ty hañeveñe am’ \nd Iehovà\nd* Andria­nañahare’o, ty haña­velo amo lala’e iabio, ty hikoko aze naho ty hitoroñe \nd Iehovà\nd* Andria­naña­hare’o an-kaampon’ arofo naho an-kaliforam-pañòva,
\v 13 ty hiambena’o o lili’ \nd Iehovà\nd*o naho o fañè’e lilieko anito hahasoa azoo.
\v 14 Ingo a’ \nd Iehovà\nd* Andria­nañahare’o i li­ke­rañey naho o andindin-dikerañeo, naho ty tane toy reketse ze he’e ama’e,
\v 15 fe nahafale \nd Iehovà\nd* o roae’oo, niko­koa’e naho jino­bo’e o tarira’ iareo nifandimbeo: inahareo ‘nio, ambone’ ze kila ondaty\f + \fr 10:15 \ft Its 7:6, 14:2, 26:8, Sab 135:4\f*; le ie henaneo.
\v 16 Savaro arè ty ofon’ arofo’ areo\f + \fr 10:16 \ft Its 30:6-8, Rom 2:26-29, 1Ko 7:19\f*, le ko manjehatse ka.
\v 17 Amy te Andrianañaha­ren-drahare naho Talèn-talè t’\nd Iehovà\nd* Andrianañahare’ areo; Andrianañahare jabahinake naho maozatse naho mampañeveñe; tsy mpirihy, tsy mandrambe vokàñe;
\v 18 omea’e to ty bode-rae naho ty vantotse, kokoa’e ty renetane, anjotsoa’e mahakama vaho tolora’e sikiñe.
\v 19 Aa le kokò o ambahinio, amy t’ie nirenetane an-tane Mitsraime ao ka.
\p
\v 20 Mañeveña am’\nd Iehovà\nd* Andrianaña­ha­re’o, ie avao ty italahoa’o naho ie ty von­titire’o vaho amy ta­hina’ey ty anoa’o fanta.
\v 21 Ie ty fan­dren­gea’o, ie t’i An­dria­naña­hare’o nahafonitse o raha fiaintane naho halatsàñe na­noe’e am-pahaisaham-pihaino’oo.
\v 22 Ondaty fitom-polo o roae’o nizotso mb’e Mitsraime mb’eoo, le hehe t’ie nampamorohote’ \nd Iehovà\nd* Andria­nañahare’o hoe o vasian-dikerañeo.
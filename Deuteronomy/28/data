\c 28
\p
\v 1 Aa ie amy zao, naho janjiñe’o ty fiarañanaña’ \nd Iehovà\nd* Andrianañahare’o hañorike vaho hanao ze hene lili’e lilieko azo androany le honjone’ \nd Iehovà\nd* Andrianañahare’o ambone’ ze hene foko’ ty tane toy.
\v 2 Le hito­tsak’ ama’o o fitahiañe rezao, toe hivotrak’ ama’o naho haoñe’o t’\nd Iehovà\nd* Andrianañahare’o.
\p
\v 3 Ho tahie’e an-drova ao rehe, le ho tahie’e an-tonda ao.
\p
\v 4 Ho tahie’e ty vokam-pañova’o, naho ty voka’ ty tane’o, naho ty voka’ o hare’oo, ty fibodobodoa’ o añombe’oo, naho ty fitomboa’ o anak’ añondri’oo.
\p
\v 5 Ho tahie’e ty zahe’o naho ty akalam-bokoboko’o.
\v 6 Ho tahie’e ty fiziliha’o naho ho tahie’e ty fiengà’o.
\p
\v 7 Hampizevoñe’ \nd Iehovà\nd* añatrefa’o eo ze rafelahi’o hitroatse haname azo; hiboaha’e an-koe, le mb’an-dalam-pito mb’eo ty hitribaña’e an-day.
\p
\v 8 Handily fitahiañe ama’o t’\nd Iehovà\nd*, an-driha’o ao naho amy ze hene toloñem-pità’o, le ho tahie’e rehe an-tane atolo’ \nd Iehovà\nd* Andrianañahare’o azo.
\p
\v 9 Ho ventè’ \nd Iehovà\nd* t’ie ondati’e miavake, amy nifantà’e ama’oy naho ambena’o o lili’ \nd Iehovà\nd* An­dria­naña­hare’oo vaho añaveloa’o o lala’eo.
\v 10 Ho oni’ ze kila ondati’ ty tane toy t’ie kanjieñe amy tahina’ \nd Iehovà\nd*y vaho hañeveña’ iareo.
\p
\v 11 Hampiraoraoe’ \nd Iehovà\nd* o havokara’oo, ty vokam-pañova’o, naho ty fitomboa’ o añombe’oo naho ty havokara’ ty tete’o amy tane nifantà’ \nd Iehovà\nd* an-droae’o hatolo’e azoy.
\v 12 Ho sokafe’ \nd Iehovà\nd* ama’o o riha’e fanjàkao: hampahavia’ i likerañey orañe an-tane’o eo an-tsa’e, le ho tahie’e ze hene fitoloñam-pità’o.
\p Le hampisongo rofoko maro rehe fa tsy hisongo.
\v 13 Hanoe’ \nd Iehovà\nd* lohà’e rehe fa tsy voli’e; le ho ambone avao rehe fa tsy ho ambane, naho tsatsihe’o o lili’ \nd Iehovà\nd* Andrianañahare’o lilieko androanio naho hanoe’o an-tsontèñeñe
\v 14 naho tsy hivik’ ami’ty tsara inoñ’ inoñe lilieko anito, mb’am-pitàn-kavana, ndra mb’ankavia haño­rike ‘ndrahare hafa hitoroña’o.
\p
\v 15 Fe ho avy ama’o, naho tsy haoñe’o ty fiarañanaña’ \nd Iehovà\nd* Andrianañahare’o hambena’o naho hanoe’o o lili’eo naho o fañè’e lilieko azo androanio; eka hifetsak’ ama’o vaho hiambotraha’ o fonga fatse rezao:
\p
\v 16 Hafàtse rehe te an-drova vaho hafàtse te an-tetek’ ao.
\p
\v 17 Hafàtse ty haro’o naho ty akala fampibokobokoa’o mofo.
\p
\v 18 Hafàtse ty vokam-pañova’o naho ty voka’ ty tane’o naho ty fitombo’ o hare’oo vaho o anak’añondrio’oo.
\p
\v 19 Hafàtse t’ie mimoake vaho hafàtse te miavotse.
\p
\v 20 Haobo’ \nd Iehovà\nd* ama’o ty ozoñe, ty hasalarañe, naho ty endake, amy ze toloñem-pità’o iaby am-para’ te rotsake, hikoromaha’o aniany, ty amo halòn-tseren-tsata’oo, ty amy niambohoa’o ahiy.
\p
\v 21 Hapite’ \nd Iehovà\nd* ama’o ty angorosy am-para’ t’ie nabotse’e an-tane imoaha’o ho tavane’o añe.
\p
\v 22 Haretsa’ \nd Iehovà\nd* ama’o ty hiehie, ty firemboremboañe, ty sandri-mena, ty hatsovovohañe, ty fibara, ty mpikoli’e, ty bobongolo, hañoridañe azo am-para’ t’ie mongotse.
\p
\v 23 Ho torisìke i likerañe ambonen’ añ’ ambone’o eiy vaho ho viñe ty tane ambane’o eo.
\p
\v 24 Hampinjarè’ \nd Iehovà\nd* bo naho deboke ty orañ’ an-tane’o; boak’ andikerañe ty hiavia’e am-para’ te mianto rehe.
\p
\v 25 Hampigiohe’ \nd Iehovà\nd* rehe añatrefa’ o rafelahi’oo, hiavotse mb’ an-dalañe raike rehe hañoridañe iareo, f’ie hivo­ratsake mb’an-dalam-pito aolo’ iareo mb’eo, le ho fangebakebahañe amo fonga fifehea’ ty tane toio.
\v 26 Ho fihina’ o fonga voron-tiokeo ty fate’o, naho o biby an-kivok’ ao le tsy eo ty hanao soike.
\p
\v 27 Hapao’ \nd Iehovà\nd* ama’o ty bae-tovoa’ i Mitsraime, naho ty bohìñe naho ty hàteñe vaho ty hìly tsy mete janganeñe.
\p
\v 28 Ho kabohe’ \nd Iehovà\nd* hadagolañe naho hagoan-drehe vaho hatsiborohetohan’ troke.
\v 29 Hitsapatsapa an-tsingilingi­liñeñe rehe manahake ty fijebejebea’ ty tòfak’ an-kamoromoroña’e ao, le tsy hiraorao amo sata’oo, f’ie ho forekekeñe naho ho tavaneñe avao fa pitso-pandrombake.
\v 30 Hifofo valy rehe f’ie hiolora’ ondaty; hañoren-traño f’ie tsy himo­neña’o, hambole tetem-bahe fe tsy ho toloñe’o o valobo’eo.
\v 31 Ho lentàñe aolom-pihaino’o eo ty vosi’o f’ie tsy hikama’o, ho tavaneñe añatrefan-dahara’o eo ty borìke’o fa tsy himpoly ama’o; hatolotse an-dra­fe­lahi’o o añondri’oo le tsy eo ty handrombake.
\v 32 Hatolotse ami’ty foko ila’e o anadahi’oo naho o anak’ ampela’oo le ho jilojiloem-pihaino’o lomoñandro iareo f’ie hilesa, vaho ho po-kaozarañe ty fità’o.
\v 33 Habo­tsem-poko tsy fohi’o ze fonga havokara’ o tane’oo naho ze hene fitoloña’o naho hampisoañeñe vaho ho demodemoheñe nainai’e,
\v 34 le ho seretse rehe am-pahaisaham-pihaino’o ty amo ho isa’oo.
\p
\v 35 Ho paohe’ \nd Iehovà\nd* an-kòna tsy lefe melañeñe ty ongo’o naho kitso’o, toe boak’ an-dela-pandia’o pak’an-kevo’o eo.
\p
\v 36 Hasese’ \nd Iehovà\nd* mb’am-pifeheañe tsy nifohi’o, ihe ndra o roae’oo, rekets’ i mpanjaka najado’o ho mpifelek’ azoy; vaho añe ty hitoroña’o ty ndrahare ila’e: hatae naho vato.
\v 37 Le ho firevendreveñan-drehe, ho razan-drehake naho fañonjira’ ze hene foko hitehafa’ \nd Iehovà\nd* azo añe.
\p
\v 38 Hilogologo tabiry mb’ an-tetek’ ao rehe fe tsy ampeampe ty hatonto’o an-driha, fa habotse’ ty valala.
\v 39 Hambole naho hañalahala tetem-bahe, fe tsy hinome’o ty divai’e, tsy hatonto’o o valobo’eo fa havorembore’ ty oletse.
\v 40 Ho tsitsihen-katae olive ty tane’o fa ihe tsy hihoso-menake, amy te hihintsam-boa o hatae oliveo.
\v 41 Hitoly ana-dahy naho anak’ampela fa tsy ho ama’o, homb’ am-pandrohizañe añe iereo.
\v 42 Fonga ho tavane’ o valalao o hatae’oo naho ty voka’ o tane’oo.
\v 43 Hitoabotoabotse ambone’o ty renetane ama’o ao, ihe mirèke mañambane avao.
\v 44 Hampisongo ama’o re, fa ihe tsy hampisongo ama’e, ie ty ho lohà’e le ihe ty ho ohi’e.
\p
\v 45 Hifetsak’ ama’o i fàtse rezay naho hiridarida hanjòmotse azo ampara’ t’ie rotsake, amy te tsy nihaoñe’o ty fiarañanaña’ \nd Iehovà\nd* Andrianañahare’o, tsy nambena’o o lili’e naho fañè’e nandilia’e azoo.
\p
\v 46 Le ho viloñe naho halatsañe ama’o naho amo tarira’oo nainai’e kitro katroke irezay;
\v 47 amy t’ie tsy nitoroñe \nd Iehovà\nd* Andrianañahare’o am-pirebehañe naho an-kafalean’ arofo’o ty amo fitobahan-kavokarañe iabio.
\p
\v 48 Aa le ho toroñe’o ty rafelahi’o nampañoridañe’ \nd Iehovà\nd* ama’o, an-kasalikoañe, an-taliñiereñe, am-pihaloañe naho an-kararahañe vaho hanampeza’e joka vy ty fititia’o am-para te rotsake.
\p
\v 49 Hendese’ \nd Iehovà\nd* hirik’ an-tsietoitane, boak’ añ’olo-ty tane toy añe, manahake ty fitsiritsion-tsimalaho; ty foko tsy fohi’o fisaontsy;
\v 50 t’indaty mihelok’ an-tarehe’e, tsy mañaoñe ondaty bey, tsy miferenaiñe ty kede.
\v 51 Mbore habotse’e ty tiri’ o añombe’oo, naho ty havokara’ ty tane’o am-para’ t’ie rotsake; tsy hapo’e ty tsako, ty divai-vao, ty menake, vaho ty fitomboa’ o bibi’oo naho o anan-dia-rai’oo ampara’ t’ie nampimomohe’e.
\v 52 Le hiarikoboña’e o fonga rova’oo ampara’ te mihotrake o kijoli-abo niatoa’o an-tane’oo; vaho hamalañ’ azo re an-dalam-bein-drova’o iaby, hanitsike i tane’ natolo’ \nd Iehovà\nd* Andrianañahare’o azoy.
\v 53 Le ho kamae’o ty vokam-pañova’o, ty nofo’ o ana-dahi’o naho o anak’ ampela’o natolo’ \nd Iehovà\nd* Andrianañahare’o azoo, amy fiarikoboñañey naho amy haembe­ra­ñe hanotria’ o rafelahi’ooy.
\v 54 Handofiry aman-drolongo’e naho ami’ty vali’e añ’ araña’e eo naho amo amory honka’eo ty fihaino’ ondaty tsotra naho mora-arofo ama’ areo ao,
\v 55 amy ty fatiti’e tsy hanisa am’ iareo ty nofon’ ana’e ho kamae’e; ami’ty hapoi’e amy haemberañe hanotria’ o rafelahi’eo aze an-drova’o ao iabiy.
\v 56 Le ty rakemba maleme naho tretrañe ama’o ao i tsy mahavany handia tane an-delam-pandia’e ami’ty hatretra’e naho ami’ty fitrotrotrotroa’e ro hanao fihaino mena amy valin’ ara­ña’ey naho ami’ty ana-dahi’e naho ami’ty anak’ampela’e,
\v 57 naho ami’ty enta’e miboak’ añivom-pandia’eo, naho amo anake ho samahe’eo, amy t’ie ho kamae’e añ’etake ami’ty hapoi’e amy fiarikoboñañey naho amy fanjira’ i rafelahi’oiy, ie hembera’e amo fonga rova’oo.
\p
\v 58 Aa naho tsy hene ambena’o hanoeñe ze enta’ i Tsara sinokitse ami’ty boke toiy, hañeveña’o i tahinañe rengèñe naho mampañeveñey, \nd Iehovà\nd* Andria­na­ñahare’o;
\v 59 le hafetsa’ \nd Iehovà\nd* ama’o ty angorosy mahadaba, naho ty hatarareañe o tiri’oo, naho rare raty mitoboke ela, vaho ho tokoen-kasilofañe manaentaeñe nainai’e.
\v 60 Mbore hampifetsahe’e ama’o ze fonga arete’ i Mitsraime nihembaña’oo, le hapiteke ama’o.
\v 61 Le hapo’ \nd Iehovà\nd* ama’o ka ze arete aman’ angorosy tsy sinokitse ami’ty Boke Hake toy ampara’ te hikoromake.
\v 62 Le hengañe tsy ampeampe rehe, ihe nifamorohotse mira amo vasian-dike­rañeo taolo, amy te tsy nihaoñe’o ty fiarañanaña’ \nd Iehovà\nd* Andrianañahare’o.
\p
\v 63 Ie amy zay, hambañe ami’ty nirebeha’ \nd Iehovà\nd* ama’o, hañasoa’e azo naho hampamorohota’e, ro hirebeha’ \nd Iehovà\nd* ami’ty fandrotsaha’e, naho ty hampamongora’e azo, ie ho karaohe’e amy tane nandena’o nita­vane’oy.
\v 64 Le hampiparaitahe’ \nd Iehovà\nd* amo hene foko’ ty tane toio, boak’ añ’olo’e añe sikal’ añ’olots’ ila’e añe, le hitoron-drahare ankafa­ankafa añe ze mboe lia’e tsy nifohi’o ndra o rae’oo: hatae naho vato.
\v 65 Le tsy hierañerañe amy tane rezay rehe, naho tsy hahatrea fitofàñe ao ty lelam-pandia’o; f’ie ho tolora’ \nd Iehovà\nd* arofo mihitikitike naho fihaino milesa vaho fivetsevetse mioremèñe.
\v 66 Hiradorado am-pimarimarihañe aolo’o eo ty fiai’o le hampirevendreveñe azo ty tariñ’ andro naho ty haleñe le ho po-kazavàñ’ arofo ty ami’ty fiai’o.
\v 67 Hanao ty hoe rehe te maraindray: Ee any t’ie nihariva, naho an-kariva, ty hoe, Ehe t’ie nimaraindraiñe! ty amy fihembañañ’ arofo’oy, amy inevenevera’oy, naho ty amo isahem-pihaino’o ho isa’oo.
\p
\v 68 Le hampolie’ \nd Iehovà\nd* mb’e Mitsraime an-tsambo, amy lalañe nitaro­ñeko azoy te: Tsy handena’o ka! añe rehe ro handeta sandriñe an-drafelahi’o h’on­devo-lahy naho ondevo-ampela, fe tsy eo ty hikalo azo.
\p
\v 69 Zao ty tsaram-pañina nampanoe’ \nd Iehovà\nd* i Mosè amo ana’ Israeleo an-tane Moabe ao ho tovo’ i fañina nanoe’e am’iereo e Korebey.
\c 18
\s1 o Mpisoroñeo naho o nte-Levio
\p
\v 1 Tsy hanañ’anjara ndra lova am’ Israele ao o mpisoroñe nte-Levio ndra i hene fifokoa’ i Leviy. Fe ho kamae’ iereo ze soroñañe am’ \nd Iehovà\nd*, naho ze mete ho anjara’e.
\v 2 Tsy hanan-dova amo rolongo’eo iereo fa \nd Iehovà\nd* ro lova’ iareo, amy nitsara’ey.
\v 3 Zao ty anjara’o mpisoroñeo boak’ am’ ondatio, hirik’ amo mañenga soroñeo ke bania ke añondry: hatolo’ iereo amy mpisoroñey ty sokataña’e, o valañorà’eo naho ty tsimarano’e.\f + \fr 18:3 \ft Sor 7:30-34\f*
\v 4 Ty lengom-boa’ o mahakama’oo naho ty divai’o naho ty mena’o vaho ty valoham-bolo’ o añondri’oo ty hatolo’o aze.
\v 5 Amy t’ie jinobo’ \nd Iehovà\nd* Andrianañahare’o amo fifokoa’o iabio hijohaña’e hitoroñe nainai’e amy tahina’ \nd Iehovà\nd*y, ie naho o tarira’eo.
\p
\v 6 Aa naho miavotse an-drova’o ndra aia’aia e Israele ao amy nañialoa’ey, t’i nte-Levy, hionjomb’ amy toetse ho joboñe’ \nd Iehovà\nd*y mb’eo an-kaliforam-pisalalàn-tro’e;
\v 7 le ie ro hitoroñe amy tahina’ \nd Iehovà\nd* Andria­nañahare’ey hambañe amo longo’e nte-Levy mpijohañe añatrefa’ \nd Iehovà\nd*o.
\v 8 Hanañ’ anjara mahakama mira am’ iereo re, ho tovo’ ze rinambe’e ami’ty nandetaha’e i lovan-droae’ey.
\s1 Sata Faly
\p
\v 9 Ie mivotrak’ an-tane’ atolo’ \nd Iehovà\nd* Andrianañahare’o azo, ko tsikombe’o o sata mampangorì’ o fifeheañeoo\f + \fr 18:9 \ft Its 12:30\f*.
\v 10 Tsy ho oniñe ama’ areo ao ty mpampitoañ’ ana-dahy ndra anak’ ampela añ’afo ao, ndra ty mpisikily, ndra ty mpitoky vìlañe, ndra ty mpañori-binta ndra ty mpamoreke
\v 11 ndra ty jinilahy, ndra ty mpampizèke, ndra ty aman-kokolampa, ndra ty mpañontane lolo.
\v 12 Amy te tiva am’ \nd Iehovà\nd* ze manao izay; le i sata tiva rey ty anoiha’ \nd Iehovà\nd* Andrianañahare’o iareo aolo’o mb’eo.
\v 13 Mivañona am’ \nd Iehovà\nd* Andrianañahare’o.
\p
\v 14 Toe haoñe’ o rofoko ho tavane’o tane ty mpamoreke naho ty mpi­sikily, fa ihe, tsy hapo’ \nd Iehovà\nd* Andrianañahare’o hanao izay.
\s1 Mpitoky vao manahake i Mosè
\p
\v 15 Hampitroare’ \nd Iehovà\nd* Andriana­ñaha­re’o ho azo ty mpitoky añivo’o ao, boak’ aman-drolongo’o, manahak’ ahy; ie ty ho haoñe’o;
\v 16 ty amo hene nihalalie’o am’ \nd Iehovà\nd* Andrianañahare’o e Korebe añe amy andro i fivoribeiio ami’ty hoe: Ee tsy ho tsanoñeko ka ty fiarañanaña’ \nd Iehovà\nd* Andrianañahareko ndra hahatrea o afo jabajaba roke, tsy hivetrahako.
\v 17 Le inao ty natoi’ \nd Iehovà\nd* ahy: Noko i entañe nitaroñe’ iereoy.
\v 18 Aa le hatroako ho a’ iareo ty mpitoky\f + \fr 18:18 \ft Jao 7:40, Top 3:22-26, 7:37\f* hambañe ama’o boak’ amo longo’ iareoo; hajoko am-palie’e ao o fivolakoo le ho tsarae’e am’ iereo ze afantoko ama’e.
\v 19 Ie amy zao, hanañako kabò ze tsy mañaoñe o fivolako ho tsarae’e ami’ty añarakoo.
\p
\v 20 Le ze mpitoky mieva misaontsy ami’ty añarako ie tsy nililiako hisaontsy; he hivolañe ami’ty añaran’ drahare ila’e, le havetrake i mpitoky zay.
\v 21 Hera hatao’o ty hoe an-troke ao: Aia ty haharendreha’ay ty entañe tsy nisaontsie’ \nd Iehovà\nd*?
\v 22 Naho misaontsy amy tahina’ \nd Iehovà\nd* ty mpitoky f’ie tsy pok’eo mbore tsy mifetsake, le tsy nitsarae’ \nd Iehovà\nd* i entañe zay. Nanao ty nisatri’e avao i mpitokiy, ko ihembaña’o.
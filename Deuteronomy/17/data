\c 17
\p
\v 1 Asoao tsy hisoroña’o am’ \nd Iehovà\nd* Andrianañahare’o ty bania ndra añondry aman-kandra ndra aman-kila amy t’ie tiva am’ \nd Iehovà\nd* Andrianañahare’o.
\p
\v 2 Aa naho oniñe ama’ areo ao, amo rova natolo’ \nd Iehovà\nd* Andria­nañahare’o azoo ty lahilahy ndra ty ampela manao hakeo ampivazohoa’ \nd Iehovà\nd* Andria­na­ña­hare’o, ie mandilatse amy fañina’ey;
\v 3 ie nimb’ an-drahare ila’e hito­roñe naho hitalaho ke amy àndroy, he amy volañey, hera amo fifamorohotan-dikerañeo, ze tsy nandiliako;
\v 4 aa ie nitaroñeñe ama’o le jinanji’o naho hinotsohotso’o soa naho nioniñe t’ie to, vaho tsy kalafo te nanoeñe e Israele ao i hativàñe zay,
\v 5 le hasese’o mb’an-dalan-drova’o mb’eo i lahilahy ndra ampela nanao i haratiañeiy vaho ho retsahe’o vato i lahilahiy ndra i ampelay hampibabòke iareo.
\p
\v 6 Am-paliem-pitalily telo ndra mpitalily roe ty hañohofan-doza i mañeva havetrakey, f’ie tsy ho vonoeñe am-pa­lie’ ty mpitalily raike.
\v 7 Ho ama’e hey ty fità’ o nita­lily azeo hañohofa’ iareo loza, zay vaho ty fità’ ondaty iabio. Ie ty hañitoa’o ama’o o haratiañeo.
\s1 Ty Fizakam-Pisoroñe naho Mpizaka
\p
\v 8 Aa naho ama’o ty raha tsy lefe’o zakaeñe añivo’ ty lio naho lio, añivo’ ty halaly naho halaly, añivo’ ty lafa naho lafa, ty amy ze fifandierañe an-drova’o ao le miongaha vaho mionjona mb’amy toetse ho joboñe’ \nd Iehovà\nd* Andria­nañahare’oy mb’eo;
\v 9 le miheova mb’ amo mpisoroñeo naho mb’amo nte-Levio vaho mb’amy mpizaka amy andro zay le mañontanea, vaho ho taroñe’ iereo ama’o ty hizakàñe aze.
\v 10 Aa le hanoe’o i hitoroa’ iareo boak’ amy toetse ho joboñe’ \nd Iehovà\nd*y vaho hambena’o te hanoeñe ze hene taroñe’ iereo ama’o;
\v 11 le i Hake hañòha’ iareo azo, le ho henefe’o i lily hisaontsia’ iereo te hanoe’o, le tsy hivike ndra mañavana ndra mañavia rehe amy zaka taroñe’ iereo ama’oy.
\v 12 Fa i lahilahy manao ze satri’e vaho tsy mañaoñe i mpisoroñe mijohañe am-pitoroñañe añatrefa’ \nd Iehovà\nd* Andrianañahare’oy ndra i mpizakay, le havetrake i lahiy; haitoañe am’ Israele i haloloañey,
\v 13 le hahajanjiñe ondaty iabio vaho ho hembañe tsy hanao ze satri’e avao.
\s1 Ty Efetsefen-dily o Mpanjakao
\p
\v 14 Aa ie fa nivotrak’ an-tane hatolo’ \nd Iehovà\nd* Andrianañahare’o azo naho tavane’o, naho mimoneñe ao, vaho manao ty hoe: hañory mpanjaka hifehe ahy raho manahake o rofoko iaby mañohok’ ahikoo,
\v 15 le toe i ho joboñe’ \nd Iehovà\nd* Andria­nañahare’oy ty hedrè’o ho mpanjaka ama’o; ty hirik’ amo rolongo’oo ty hajado’o ho mpanjaka hifehe azo, fa tsy hampifehè’o azo ty renetane tsy longo’o.
\p
\v 16 Asoao tsy hamorohotaha’e soa­vala ho am-bata’e, ndra hampibalihe’e mb’e Mitsraime mb’eo ondatio hampi­tomboa’e soavala amy ni­tsarae’ \nd Iehovà\nd* ama’ areoy ty hoe: Tsy himpoly mb’eo ka nahareo.
\v 17 Le ie tsy hañenga valy maro, tsy mone hitsile ty arofo’e, vaho tsy hanontoña’e volafoty naho volamena mitoabotse.
\p
\v 18 Aa ie miambesatse amy fiam­besam-panjakam-pifehea’ey, le ho tsikombe’e an-tsokitse ty Hake toy, ami’ty boke añatrefa’ o nte-Levy mpisoroñeo.
\v 19 Hirekets’ ama’e zay vaho ho vakie’e amo hene andro hiveloma’eo, hioha’e ty hañeveñe am’ \nd Iehovà\nd* Andria­naña­hare’e, fonga hambena’e o tsara ami’ ty Hake toio naho o fañè retoañe;
\v 20 tsy hirengevoha’ ty arofo’e ambone’ o longo’eo, naho tsy hivio mañavàna ndra mañavia’ ty lily toy, soa te ho lava-haveloñe am-pifehea’e ao, ie naho o tarira’eo añivo’ Israele ao.
\c 26
\p
\v 1 Aa ie fa nivotrak’ amy tane nampandovae’ \nd Iehovà\nd* Andria­nañahare’o azoy naho nitavane’o vaho imoneña’o:
\v 2 le ho rambese’o ty loha-voa’ ze voka’ i taney, le hendese’o boak’an-tane atolo’ \nd Iehovà\nd* Andrianañahare’o azo le hajo’o an-karoñe ao vaho hasese’o mb’amy toetse ho joboñe’ \nd Iehovà\nd* Andrianañahare’o hampipoha’e i Tahina’eiy mb’eo.
\v 3 Le hiheo mb’amy mpisoroñe mitoloñe amy andro zaiy rehe, hanao ty hoe ama’e : Taroñeko am’ \nd Iehovà\nd* Andrianañahare’o androany, fa nivotrak’ an-tane nifantà’ \nd Iehovà\nd* an-droaentika t’ie hatolo’e antika.
\v 4 Le ho rambese’ i mpisoroñey am-pità’o i haroñey vaho hapò’e aolo’ i kitreli’ \nd Iehovà\nd* Andrianañahare’oy.
\v 5 Le hanao ty ti-hoe rehe añatrefa’ \nd Iehovà\nd* Andrianañahare’o: Nte-Arame, mpirererere ty raeko t’ie nionjoñe mb’e Mitsraime mb’eo, nitaveañe añe rekets’ ondaty tsy ampeampe vaho nitombo ho foko ra’elahy naho maozatse naho nifamorohotse.
\v 6 Le nanao samporerake naho nampisoañe antika o nte-Mitsraimeo vaho niforekekè’ iereo ampandrohizañ’ ajale;
\v 7 f’ie nikanjy am’ \nd Iehovà\nd* Andrianañaharen-droaentika le jinanji’ \nd Iehovà\nd* ty fiarañanañan-tika naho nivazohoe’e i fampisoañañey naho i fitromahañey vaho i famorekekeañe antikañey.
\v 8 Le nampiavote’ \nd Iehovà\nd* amy Mitsraime tika an-dela-pitàñe maozatse, naho am-pitàñe nitora-kitsy naho am-pangebahebahañe naho am-biloñe vaho am-pitoloñañe tsitantane.
\v 9 Le nendese’e mb’ an-toetse atoy, vaho natolo’e antika o tane atoio, tane orikorihen-dronono naho tantele.
\v 10 Aa ingo, engaeko ty loha-voa’ i tane natolo’o ahiy ry \nd Iehovà\nd*.
\p Le hapo’o añatrefa’ \nd Iehovà\nd* Andriana­ña­hare’o vaho mitalahoa am’ \nd Iehovà\nd* Andrianañahare’o.
\v 11 Le mirebeha amo hene hasoa natolo’ \nd Iehovà\nd* Andrianañahare’o ama’o naho amy anjomba’oio, ihe naho i nte-Leviy, vaho i renetane ama’oy.
\p
\v 12 Aa naho nihenefe’o ty fañengañe ty faha-folom-bòka’o amy taom-pahateloy, i taom-pañengam-pahafoloy, naho fa finaha’o o nte-Levio, o renetaneo, naho o bode-raeo, vaho o vantotse an-drova’oo hikama’ iareo ho anjañe,
\v 13 le hanao ty hoe rehe añatrefa’ \nd Iehovà\nd* Andrianañahare’o, Fa nakareko an-trañoko ao o raha navahekoo, naho fa natoloko amo nte-Levio naho amo renetaneo naho amo bode-raeo naho amo vantotseo, ty amo hene lily nililie’o ahikoo; tsy nililareko ndra nihaliñoko o lili’oo.
\v 14 Tsy nihinanako te nandala, naho tsy nahajako t’ie naleotse, naho tsy nengaeko amo havilasio, fe nihaoñeko ty fiarañana­ña’ \nd Iehovà\nd* Andrianañahareko vaho nanoeko iaby o nandilia’o ahikoo.
\v 15 Mi­vazohoa boak’ añ’ an­jomba’o masiñe andike­rañe ao, le tahio ondati’o Israeleo naho i tane natolo’o anaiy, ty amy nifantà’o aman-droae’aiy, i tane orikorihen-dronono naho tanteley.
\p
\v 16 Afanto’ \nd Iehovà\nd* Andria­naña­hare’o azo androany te hanoe’o o fañè naho fepetse zao: le hambena’o naho hanoe’o an-kaampon’ arofo’o vaho an-kaliforam-pañova’o.
\v 17 Fa tinaro’o anindroany te Andrianañahare’o t’\nd Iehovà\nd*, hañaveloa’o o lala’eo; naho hambena’o o fañè’eo, naho o lili’eo naho o fepè’eo vaho ho janjiñe’o i fiarañanaña’ey.
\v 18 Nafè’ \nd Iehovà\nd* anindroany te ihe ro vara-iso’e, ty amy nampi­tamae’e azoy, aa le hambena’o iaby o lili’eo.
\v 19 Fa haonjo’e andigiligi’ ze hene foko nam­boare’e, am-pandrengea naho tahinañe naho hasiñe, vaho h’ondaty navaheñ’ am’ \nd Iehovà\nd* Andria­nañahare’o rehe, ty amy tsara’ey.
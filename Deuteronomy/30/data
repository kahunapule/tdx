\c 30
\p
\v 1 Aa naho fa nifetsak’ ama’o i he’e rezay, ty tata naho ty fatse napoko aña­trefa’o, naho ho tiahi’o an-troke ao, amo hene tane nandroaha’ \nd Iehovà\nd* An­dria­naña­hare’o azoo,
\v 2 naho ie mimpoly mb’ am’ \nd Iehovà\nd* An­dria­naña­hare’o, vaho horihe’o i fiarañanaña’ey, o raha iaby lilieko azo androanio, ihe naho o keleia’oo, an-kaampon’ arofo vaho an-kaliforam-pa­ñova,
\v 3 le hafote’ \nd Iehovà\nd* Andria­naña­hare’o ama’o i fandrohizañey ho fitretrezañe, le hibalike hanontoñe azo amo rofoko iaby nampi­paraitahe’ \nd Iehovà\nd* Andrianañahare’oo.
\v 4 Aa ndra te naronje mb’am-para’ o like­ra­ñeo añe ty ila’o, le hirik’ añe ty hangala’ \nd Iehovà\nd* Andrianañahare’o azo;
\v 5 naho hindese’ \nd Iehovà\nd* Andrianañahare’o mb’an-tane tinavan-droae’o mb’eo le ho lovae’o, naho ho soae’e, vaho hampa­naranàhe’e mandikoatse o roae’oo.
\v 6 Le ho savare’ \nd Iehovà\nd* Andria­na­ñahare’o ty arofo’o naho ty arofo’ o tiri’oo, hiko­koa’o t’\nd Iehovà\nd* An­drianañahare’o an-kaampon’ arofo’o naho an-kaliforam-pañova’o soa te ho velon-drehe.
\p
\v 7 Le hafetsa’ \nd Iehovà\nd* Andria­nañahare’o amo rafelahi’oo naho amo malaim-bintañe azoo vaho amo nanao sarererak’ azoo o fatse iaby retiañe.
\v 8 Le hibalike rehe vaho ho haoñe’o ty fiarañanaña’ \nd Iehovà\nd*, le hene horihe’o o tsara lilieko azo androanio.
\v 9 Le hampiraoraoe’ \nd Iehovà\nd* Andria­nañahare’o amy ze fitolo­ñam-pità’o iaby, ami’ ty tirim-pañòva’o, naho ami’ ty fanaranaha’ o añombe’oo naho ami’ty voka’ ty tane’o, ho ami’ty hasoa; amy te hirebeha’ \nd Iehovà\nd* indraike manahake ty nandia’e taroba amo roae’o;
\v 10 naho toe tsendreñe’o ty fiarañanaña’ \nd Iehovà\nd* Andrianañahare’o, hañambeñe o lili’e naho fañè’e sinokitse ami’ty boke Hake toio, hitolike am’\nd Iehovà\nd* Andriana­ñahare’o an-kaampon’arofo’o vaho an-kaliforam-pañova’o.
\p
\v 11 Le tsy loho sarotse, tsy lavitse’ añe, ty lily lilieko azo androany. 
\v 12 Ie tsy andikerañe añe hanoa’o ty hoe: Ia ty hionjoñe mb’andindim-b’eo hangalak’ aze ho antika, hijanjiñan-tika, hambenan-tika?
\v 13 Toe tsy alafe’ i riakey añe te hanoe’o ty hoe, Ia ty hitsake i riakey hangalak’ aze ho antika, hijanjiñan-tika hañorihan-tika?
\v 14 Fe marine azo i tsaray, am-palie’o, naho añ’arofo’o, hañoriha’o aze.
\p
\v 15 Ingo apoko añatrefa’o androany ty haveloñe naho ty hasoa, ty fihomahañe vaho ty hankàñe.
\v 16 Ami’ty andiliako azo androany ty hikokoa’o t’\nd Iehovà\nd* Andrianañahare’o: ty hañaveloa’o o lala’eo, ty hambena’o o lili’eo naho o fañè’eo naho o fepe’eo, soa t’ie ho veloñe naho hanaranake vaho hitahy azo amy tane andena’o ho tavane’oy t’\nd Iehovà\nd* Andrianañahare’o.
\v 17 Fa naho mitolike ty arofo’o tsy hijanjiñe, ie hisitake hitalaho amo ndrahare ila’eo, hitoroñe iereo;
\v 18 le taroñeko ama’o androany t’ie toe hihomake, tsy ho lava-haveloñe amy tane itsaha’o Iardeney hionjona’o mb’eo hitavana’o azey.
\p
\v 19 Aa le koiheko henaneo te ho valolombeloñe hanisý anahareo i likerañey naho ty tane toy naho apoko añatrefa’ areo ty haveloñe naho ty fihomahañe, ty tata naho ty fatse; aa le joboño ty haveloñe, soa te ho velon-drehe naho o tarira’oo;
\v 20 kokò t’\nd Iehovà\nd* Andrianañahare’o, tsatsiho i fiarañanaña’ey, hipiteha’o, fa zay ro havelo’o naho halava-havelo’o, soa te himo­neña’o i tane nifantà’ \nd Iehovà\nd* aman-droae’o, amy Avrahame naho Ietsàke vaho Iakobe, hatolo’e iareoy.
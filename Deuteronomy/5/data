\c 5
\r Ty Tsara Folo Avo. 20.1-17
\p
\v 1 Kinoi’ i Mosè t’Israele iaby, le nanoe’e ty hoe: Janjiño ry Israele, o fañè naho fepètse taroñeko an-dravembia’ areo androanio: le ianaro naho itomiro vaho anò.
\v 2 Nifañina a­mantika e Korebe añe t’\nd Iehovà\nd* Andria­nañaharen-tika;
\v 3 tsy o roaen-tikañeo ty nifañina’ \nd Iehovà\nd* fa itika, eka itikañe, itika veloñ’ etoañe henanekeo.
\v 4 Nifanaontsy am-piatrefan-daharañe ama’ areo t’\nd Iehovà\nd* boak’ am-bohitse ey; hirik’ amy afoy ao, (
\v 5 Nijohañe añivo’ \nd Iehovà\nd* naho inahareo raho henane zay hampalangesako ama’ areo ty tsara’ \nd Iehovà\nd*\nd ,\nd* ie nañembañe anahareo i afoy vaho tsy nete nion­jom-b’ amy vohitsey mb’eo) nanao ty hoe:
\p
\v 6 Zaho \nd Iehovà\nd* Andrianañahare’o nampienga azo an-tane Mitsraime añe boak’ an-trañom-pañondevozañe ao.
\p
\v 7 Ko aman-drahare ila’e rehe naho tsy Zaho avao.
\p
\v 8 Ko mitsene samposampon-draha, ndra saren’ inoñ’ inoñe andikerañe ao, ndra an-tane ambane’e atoy, ndra an-drano ambane’ ty tane toy ao.
\v 9 Ko ibokobokoa’o ndra italahoa’o; fa Zaho \nd Iehovà\nd* Andrianañahare’o ro Andrianañahare Mpamarahy, mandilo anake ami’ty hakeon-droae’e pak’an-tariratse faharoe naho fahatelo’ o malaiñ’ ahio,
\v 10 f’ie manolotse fikokoa-migahiñe pak’an-tariratse faharivo’ o mikoko ahy vaho miambeñe o lilikoo.
\p
\v 11 Ko vaveñe tsy vente’e ty tahina’ \nd Iehovà\nd* Andrianañahare’o, fa tsy havotso’ \nd Iehovà\nd* ze mañamaivañe i tahina’ey.
\p
\v 12 Ambeno ty andro Sabotse hampiavahañ’ aze, ami’ty nandilia’ \nd Iehovà\nd* Andrianañahare’o azo.
\v 13 Eneñ’ andro ty hanoe’o ze hene tolon-draha’o.
\v 14 Fe andro Fitofa’ \nd Iehovà\nd* Andria­naña­hare’o ty andro faha-fito; ko mifanehak’ ama’e, ndra ihe ndra ty ana-dahi’o ndra ty anak’ ampela’o ndra ty ondevo’o lahy ndra ampela, ndra ty añombe’o ndra ty bo­rìke’o ndra inoñ’ ino­ñe amo hare’oo ndra o renetane mpimo­neñe an-drova’oo, soa te songa hitofa ka ondevo-lahy naho ampela’oo.
\v 15 Tiahio t’ie niondevo an-tane Mitsraime añe le nampiengà’ \nd Iehovà\nd* Andria­naña­hare’o an-dela-pitàñe maozatse naho am-pitàñe nato­ra-kitsi’e; aa le linili’ \nd Iehovà\nd* Andria­nañahare’o te hambena’o ty andro Sabotse\f + \fr 5:15  \ft Avo 20:10, 31:13-18, Mar 3:45\f*.
\p
\v 16 Iasio ty rae’o naho i rene’o, ami’ty nandilia’ \nd Iehovà\nd* Andrianañahare’o azo, soa t’ie ho lava-andro naho ho soa tahy an-tane atolo’ \nd Iehovà\nd* Andrianañahare’o azo.
\p
\v 17 Ko mañoho-doza.
\p Ko mangala-bali’ ondaty,
\p Ko mampikametse,
\p Ko mitalily vilañe ondaty,
\p
\v 18 Ko mihañe ty vali’ ondaty, le ko mitsikirìke ty anjomban-drañe’o ndra ty tete’e ndra ty ondevo’e lahy ndra ampela ndra ty vosi’e ndra ty borìke’e ndra inoñ’inoñe a ondatio.
\s1 I Mosè, Mpañalañalañe
\r Avo 20.18-21
\p
\v 19 Nipazahe’ \nd Iehovà\nd* ami’ty valobohò’ areo hirik’ am-bohitse ey boak’añ’afo ao naho amy rahoñey naho amy hamoromoroñañey, am-piarañanañañe abo i tsaray vaho tsy nitovoñañe. Pinate’e an-dravem-bato roe izay, vaho natolo’e ahiko.
\v 20 Le nahajanjiñe i fiarañanañañe boak’ an-kamoromoroñañey nahareo, ie niforehete’ ty afo i vohitsey, le nañarine ahy ze hene talèm-pifokoa’ areo naho o androanavi’ areoo;
\v 21 le hoe ty asa’ areo, Ingo te naboa’ \nd Iehovà\nd* Andrianañaharentika amantika ty enge’e naho ty hajabahina’e le jinanjintika i fiara­ñanaña’ey boak’ amy afoy ao, naho nionintika henane zay te toe mitsara ama’ ondaty t’i Andria­naña­hare vaho mitambeloñe iereo.
\v 22 Ie amy zao ino ty hivetraha’ay avao? Toe hamorototo anay o afo jaba­jabao naho mbe hijanjiñe ty fiarañanaña’ \nd Iehovà\nd* Andrianañaharentika, le vata’e hikoromake.
\v 23 Fa ia amy ze hene atao nofotse ty nahajanjiñe ty fiarañanañan’ Andrianañahare veloñe boak’ añ’afo ao, manahake i nijanjiñen-tikañey vaho mbe nahatam­beloñe?
\v 24 Miharinea mb’eo rehe, le janjiño ze hene tsarae’ \nd Iehovà\nd* Andria­nañaharentika. Le fonga taroño ama’ay ze nitsara’ \nd Iehovà\nd* Andrianañaharentika ama’o, le hijanjiñe vaho hanoe’ay.
\p
\v 25 Jinanji’ \nd Iehovà\nd* o fisaontsi’ areoo, i nisaontsie’ areo amakoy, le hoe t’\nd Iehovà\nd* amako: Fa tsinanoko o entañe sinaontsi’ ondatio ama’oo; le soa-fehe iaby o saontsi’ iareoo.
\v 26 Ee te nanahake zay nainai’e ty arofo’ iareo, hañeveñe amako vaho hañorike o lilikoo, soa t’ie hiraorao naho o famorohota’ iareo nainai’e doniao.
\v 27 Akia arè, isaontsio himpolia’ iareo mb’an-kiboho’ iareo mb’eo.
\v 28 F’ihe, mijohaña marine ahy atoy le ho taroñeko ama’o o hene lilio, o fañèo naho o fepètseo, hañòha’o iareo hañorike irezay an-tane atoloko iareo ho fanañañe añe.
\p
\v 29 Aa asoao te hanoe’ areo ze andilia’ \nd Iehovà\nd* Andrianañahare’ areo, tsy hiotake mb’am-pitàn-kavana ndra havia,
\v 30 fe horihe’ areo aman-kahiti’e ze hene lala linili’ \nd Iehovà\nd* Andrianañahare’ areo, soa t’ie ho veloñe naho ho tahie’e vaho ho lava haveloñe an-tane fanaña’ areo atoy.
\c 4
\s1 Mandily Fivohorañe t’i Mosè
\p
\v 1 Ie amy zao ry Israele, janjiño o fañè naho fepètse añòhako anahareo hanoeñeo, soa t’ie ho veloñe hahafimoake vaho handova i tane atolo’ \nd Iehovà\nd* Andrianañaharen-droae’ areo ama’areoy.
\v 2 Ko tovoña’ areo o tsara liliekoo naho ko añafahañe\f + \fr 4:2 \ft Its 12:32, Rzs 30:6, Ben 22:18-19\f*, vaho ambeno o lili’ \nd Iehovà\nd* Andrianañahare’ areo afantoko ama’ areoo.
\p
\v 3 Niisam-pihaino’areo ty nanoe’ \nd Iehovà\nd* amy Baale-Peore, ty amo fonga ondaty nañorike i Baale-Peoreo; fa narotsa’ \nd Iehovà\nd* Andria­na­ñahare’o ama’areo irezay—indaty nañorike i Baal-peore rey,
\v 4 f’ie nifahatse am’ \nd Iehovà\nd* Andrianañahare’ areo, le songa veloñe androany.
\p
\v 5 Ingo te nanareko o fañè naho fepetse nafanto’ \nd Iehovà\nd* Andria­nañahareko amakoo hañoriha’ areo an-tane himoaha’ areo ho lovae’ areo henaneo.
\v 6 Aa le oriho naho anò, fa izay ty hihi’ areo naho ty hilala’ areo am-pahaisaha’ ondatio, le ie mahajanjiñe o hene fañèo ro hanao ty hoe: Toe ondaty mahihitse naho mahilala ty foko ra’elahy tiañe.
\v 7 Fa ia ty foko aman-drahare hañirinkiriñe \nd Iehovà\nd* Andrianañaharen-tika, mpanoiñe ndra mbia’ mbia ikanjiantika.
\v 8 Ia ka ty foko amam-pañè naho fepètse vantañe manahake i Hake fonitse taroñeko ama’ areo androaniy.
\p
\v 9 Aa le mitomira, vontitiro añ’ arofo tsy mone handikofa’ areo o raha ni­isam-pihaino’ areoo vaho ko anga’ areo himolaotse am-pitsa­koreañe amo hene andro hiveloma’ areoo; fe ampaharen­dreho o ana’ areoo naho o afe’ areoo,
\v 10 mentsake i nijohaña’ areo añatrefa’ \nd Iehovà\nd* Andrianañahare’ areo e Korebey, ie nanao ty hoe amako t’\nd Iehovà\nd*, Atontono ondatio hijanjiñe o fivolakoo, hioha’ iareo ty hañeveñ’ amako amo hene andro hiveloma’ iareo an-tane atoio, vaho hanare’ iereo hanao izay ka o keleia’eo.
\v 11 Aa ie nitotoke mb’eo le nijohañe ambane’ i vohitsey, naho nilebalebà’ ty afo naneñateña i likerañey i vohitsey ie nisaroñan-drahoñe nimoromoroñe.
\v 12 Le nitsara ama’ areo boak’amy afoy t’\nd Iehovà\nd*. Jinanji’ areo ty feo’ i tsaray, fe tsy niisa’ areo ty vinta’e, i fiarañanañañey avao.
\v 13 Tsinei’e ama’ areo i fañina linili’e ama’ areo horiheñey: i tsara folo pinate’e am-bato roe rey.
\v 14 Le nafanto’ \nd Iehovà\nd* amako henane zay ty hañohako anahareo o fañè naho fepètse hañoriha’ areo an-tane hitsaha’ areo ho lovaeñeo.
\p
\v 15 Aa kanao tsy nahaonim-bintañe nahareo te nitsara ama’ areo e Korebe añe boak’añ’ afo ao t’\nd Iehovà\nd*, le mitomira,
\v 16 tsy mone hameta vatañe am-pitseneañe saren-draha ho anahareo ami’ty vintañ’ inoñ’ inoñe—ke lahy he ampela,
\v 17 ke amam-bintam-bibi’ ty tane toy, he amam-bintam-boroñe aman’ elatse miti­liñe amo tiokeo,
\v 18 ke amam-bintan-draha milalilaly an-tane, he amam-binta’ ze fiañe an-drano ambane’ tane ao.
\v 19 Le he miandra mb’ andikerañey irehe mahaisake i àndroy, i volañey, naho o vasiañeo, naho i valobohòn-dikerañey, vaho mivik’ mb’a­ma’e naho mibabok’ ama’e hitoroñe irezay, o natolo’ \nd Iehovà\nd* Andrianañahare’o amy ze kila ondaty ambanen-dikerañeo.
\v 20 Fe rinambe’ \nd Iehovà\nd* nahareo le hinaha’e amy fampi­tranaham-biy ao, boake Mitsraime añe, ho ondatim-panaña’e: le ie henaneo.
\p
\v 21 Ie amy zao niviñetse amako t’\nd Iehovà\nd* ty ama’ areo, ie nametse te tsy hitsahako Iardeney vaho tsy himoahako i tane fanjaka atolo’ \nd Iehovà\nd* Andrianañahare’o azo ho lovay;
\v 22 f’ie hikenkañe an-tane atoy, tsy hitsake Iardeney; f’inahareo ro hitsake naho hitavañe i tane fanjakay.
\p
\v 23 Aa le mitaoa tsy handikofa’ areo i fañina nanoe’ \nd Iehovà\nd* Andrianañahare’ areo ama’ areoy ke hitsene sarem-bintañe, ke sareñ-inoñ’ inoñe nan­drara’ \nd Iehovà\nd* Andrianañahare’o azo.
\v 24 Fa afo mahaforototo t’\nd Iehovà\nd* Andriana­ñahare’o, Andrianañahare Mpamarahy.
\p
\v 25 Ie nahatoly anake naho afe naho fa nierañerañe ela an-tane ao, naho manao hakarapiloañe am-pitseneañe sarem-bintañe ke sareñ-inoñ’ inoñe vaho manao tiva am-pivazohoa’ \nd Iehovà\nd* Andrianañahare’o, hikaiha’ areo ty haviñera’e,
\v 26 le ho koiheko henaneo i like­rañey naho ty tane toy hitalily ama’ areo t’ie kila hihomak’ aniany an-tane himoaha’ areo am-pitsa­hañe Iardeney, handova’ areo, le tsy ho lava-ohatse fa ho vata’e mon­goreñe.
\v 27 Ie hampiparaitahe’ \nd Iehovà\nd* am’ ondatio añe; toe tsy ampeampe ty ho sehanga’ areo amo kilakila ondaty handroaha’ \nd Iehovà\nd* anahareoo.
\v 28 Ho toroñe’ areo añe ty ‘ndrahare rinanjim-pità’ ondaty; hatae naho vato, songa tsy maha­trea, tsy mahatsanoñe, tsy maha-filintseñe vaho tsy maha-antsoñe.
\p
\v 29 Aa ie añe ro hipaia’ areo \nd Iehovà\nd* Andria­nañahare’o, le ho oni’o naho tsoehe’o añ-kaampon’arofo\f + \fr 4:29 \ft Iir 29:13\f* naho an-kaliforam-pañova.
\v 30 Ie ami’ty falovilovia’o, naho fa hene nifetsaha’ irezay amo andro añeo, le himpoly am’ \nd Iehovà\nd* Andrianañahare’o vaho ho haoñe’o i fiarañanaña’ey;
\v 31 Amy te Andrianañahare tretram-po t’\nd Iehovà\nd* Andrianañahare’o, tsy haforintse’e, tsy hampimodoe’e; tsy ho haliño’e i fañina aman-droae’o nifantà’e am’ iereoy.
\p
\v 32 Ie amy zao añontaneo o sa haehaeo, o taolo’oo, ampara’ i andro nitsenen’ Añahare ondaty an-tane atoio; añontaneo boak’ añ’olon-dikerañ’ añe pak’ añ’olo’e ka; he teo ty nifetsahan-draha tsitantane hoe itiañe, ke eo ty nahajanjin-ty mañirinkiriñe aze?
\v 33 Aa vaho eo hao t’indaty nahajanjiñe ty fiarañanañan’ Añahare nitsara ama’e boak’ añ’afo ao, manahake i jinanji’oy, t’ie mbe veloñe?
\v 34 Hera teo ty ‘ndrahare nimane hangalake foko ho am-bata’e boak’ amo kilakila’ ondatio am-pitsohañe naho am-biloñe naho an-draha tsitantane vaho añ’ aly, andela-pitàñe maozatse naho am-pitàñe natora-kitsy, am-pampiboahan-kao­zarañe mahalatsa manahake o hene nanoe’ \nd Iehovà\nd* Andrianañahare’ areo ho anahareo e Mitsraime añe añatrefam-pihaino’oo?
\v 35 Ie nampiboaheñe ama’o, hatokisa’o te toe Andrianañahare t’\nd Iehovà\nd*; le tsy eo naho tsy ie avao.
\v 36 Nampijanjiñe’e azo boak’andikerañe ao ty fiarañanaña’e hanoroa’e azo, naho nampiboaha’e an-tane atoy ty afo’e jabajaba, vaho jinanji’o boak’ amy afoy o tsara’eo.
\v 37 Kanao nikokoa’e o roae’oo, le jinobo’e o tariratse nandimbe iareoo, naho nampi­engà’e i Mitsraime amy fiatrefa’e naho an-kaozara’e ra’elahy
\v 38 hanoe’e soik’ aolo’o eo o rofoko maozatse naho bey te ama’oo, hampihova’e azo ao, hitolora’e i tane’ iareoy ho lova’o, le ie henaneo.
\p
\v 39 Aa le mahafohina androany vaho vontitiro añ’ arofo ao te Andrianañahare andikerañe ao naho an-tane am­bane’e atoy t’\nd Iehovà\nd*, tsy aman-tovo’e.
\v 40 Ambeno o fañè’eo naho o lili’eo; o andili­ako azo androanio hahasoa azo naho ty tariratse hanonjohy azo soa t’ie ho tamañe an-tane atolo’ \nd Iehovà\nd* Andriana­ñahare’o azo ho nainai’e donia.
\s1 Rova Fitsolohañe Atiñana’ Iardeney
\p
\v 41 Le navì’ i Mosè ty rova telo alafe’ Iardeney mb’am-panjiriha’ i àndroy mb’ atoy
\v 42 hivoratsaha’ ty namono-ondaty, ie namono ondaty tsy an-tsatri’e, ie le lia’e tsy nimpirafelahy ama’e taolo, le mete hitriban-day mb’ami’ty raik’ amy rova fitsolohañe rey himoneña’e:
\v 43 i Betsere am-patrambey an-tane mira ho a’ o nte-Reòbeneo, i Ramote e Gileade ao ho a’ o nte-Gadeo, vaho i Golane e Basane ao ho a’ o nte-Menasèo.
\s1 Taro’e Faharoe
\p
\v 44 Zao ty Hake nitaroñe’ i Mosè amo ana’ Israeleo.
\v 45 Zao o taroñe naho fañè naho fepètse nisaontsie’ i Mosè amo ana’ Israeleo, ie fa niavotse i Mitsraimeo,
\v 46 alafe’ Iardeney atoy am-bavatane tandrife i Bete-peore, an-tane’ i Sihone mpanjaka’ i Amore nimoneñe e Khesbone, i ginio’ i Mosè naho o ana’ Israeleo, ie fa nienga i Mitsraimey.
\v 47 Nimoneña’ iereo i taney naho an-tane’ i Oge mpanjaka’ i Basane, ty mpanjaka roe’ o nte-Amoreo alafe’ Iardeney mb’ am-panjirihan’ andro atoañe,
\v 48 mifototse e Aroere añ’olom-bavatane Arnone eo pak’ am-bohi-Sione añe (i Kermòne izay)
\v 49 naho i ratraratra iaby atiñana’ Iardene añey pak’ an-dRiak’Arabà ampoton-kerakera’ i Pisgà eo.
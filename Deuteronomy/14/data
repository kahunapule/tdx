\c 14
\s1 Nifaliañe o Satan-Kilakila’ondatio
\p
\v 1 Ie fa ana’ \nd Iehovà\nd* Andria­nañahare’ areo, ko mandriadria-tsandriñe ndra mampipeake ty ambonem-pihaino’ areo ty amo vilasio.
\v 2 Amy t’ie ondaty-miavake am’ \nd Iehovà\nd* Andrianañahare’o, naho jinobo’ \nd Iehovà\nd* h’ondaty an-koroji’e ao boak’ amy ze foko ambone’ ty tane toy.
\s1 Mahakama Malio naho Faly
\r Sab 11.1-47
\p
\v 3 Ko kamae’ areo ty raha tiva.
\v 4 Inao o biby mete kamae’ areoo: ty añombe, ty añondry, naho ty ose,
\v 5 ty aiàle, tsebý, iakemore, ose-lý, disone, osem-bohitse vaho añondrim-bohitse.
\v 6 Ze biby mivaki-hotro, ie misara-kotro roe amo biby mivazakotao, ie ty ho kamae’ areo.
\v 7 Fe tsy ho kamae’ areo ze mpihota haneñe avao, ke vaki-hotroo avao manahake ty rameva, ty bitro naho ty trandrake, fa ndra t’ie mihota haneñe zay, tsy vaki-hotro, aa le faly ama’ areo izay..
\v 8 le ty lambo, ndra t’ie vaki-hotro, tsy mihota haneñe, le faly ama’ areo. Tsy ho hane’ areo ty hena’e le tsy ho tsapaeñe ty fate’e.
\p
\v 9 Le inao ty mete kamaeñe amy ze hene raha veloñe an-drano ao: ze rekets’ ela’e naho sisi’e, mete kamae’ areo,
\v 10 fe tsy ho kamae’ areo ze tsy aman’ela’e ndra sisi’e, maleotse ama’ areo zay.
\p
\v 11 Mete kamae’ areo ze hene voroñe malio.
\v 12 Fa tsy ho kamae’ areo ka iretoy: ty tratràke, ty beivorotse naho ty salale;
\v 13 ty hitikitike, ty vantio naho ty fañaoke ty amo karaza’eo,
\v 14 le ze hene koàke ty amo karaza’eo;
\v 15 ty voron-tsatrañe, ty voron-dolo-bori-sofy, ty vorom-potsy naho ze karazan-tsimalaho;
\v 16 ty voron-dolo kede, ty voron-dolom-pikodrìtse naho ty voron-dolo foty
\v 17 naho ty voron-dolon-tane maike, ty hondria naho ty voron-dolom-pipao-piañe;
\v 18 ty sama naho ze karaza-dangoro, ty kotrohake vaho ty kananavy.
\v 19 Fonga faly ama’ areo ka ze bibi-kede miropake naho mitiliñe, tsy ho kamaeñe zay.
\v 20 Fe mete kamaeñe ty voroñe malio.
\p
\v 21 Tsy ho kamae’ areo ze nimate bobo­ke; mete atolotse ami’ty renetane mimo­neñe an-drova’o ao ho kamae’e, ke haleta’o ami’ty ambahiny. F’ie ondaty-miavake am’ \nd Iehovà\nd* Andrianañahare’o. Vaho tsy hahandroe’o an-drononon-drene’e ty vik’ose.
\s1 Ty Faha-folo
\p
\v 22 Toe handivà’o ty fahafolo’ ze hene voka’ o tongise’oo, ze vokare’ o tete’o boa-taoñeo;
\v 23 le ho kamae’o añatrefa’ \nd Iehovà\nd* Andrianañahare’o, amy toetse ho joboñe’e hampipoha’e i tahina’eiy ty fahafolo’ o mahakama’oo, ty divai’o, ty mena’o vaho ty valohan’ ana’ o añombe’oo naho o mpirai-lia’oo, hioha’o ty hañeveñe am’ \nd Iehovà\nd* Andrianañahare’o nainai’e.
\p
\v 24 Aa naho loho lava i liay, tsy haha­sese i rahay, naho lavitse azo ty toetse ho joboñe’ \nd Iehovà\nd* Andrianañahare’o hampi­poha’e i tahina’ey, ie fa nitahia’ \nd Iehovà\nd* Andria­nañahare’o
\v 25 le itsaloho drala, le vontitiro am-pitàñe ao i dralay, vaho akia mb’amy toetse ho joboñe’ \nd Iehovà\nd* Andrianañahare’oy mb’eo;
\v 26 kalò ze tea’o amy dralay: he añombe ke añondry, ke divai-vao ke divai-ela, ze satri’ ty tro’o. Le eo ty hikama’o añatrefa’ \nd Iehovà\nd* Andria­nañahare’o, vaho mirebeha, ihe naho o keleia’oo.
\v 27 Ko aforintse’o i nte-Levy mpimo­neñe an-drova’oy, ie tsy aman’ anjara ndra lova ama’o.
\p
\v 28 Ie modo ty taom-paha-telo, le hene hakare’o amy taoñey ty fahafolo’ ty hapeam-boka’o vaho ahajao an-drova’o ao
\v 29 le homb’eo i nte-Leviy, ie tsy aman’ anjara ndra lova ama’o, naho i renetane mpimoneñe ama’oy naho i bode-raey vaho i vanto­tsey, o añaten-dalambei’oo, le hikama am-para’ t’ie anjañe, soa te hitahy azo t’\nd Iehovà\nd* Andrianañahare’o amy ze hene fitoloñam-pità’o.
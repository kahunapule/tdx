\c 16
\p
\v 1 Ambeno ty volan-kofahofa, vaho ano am’ \nd Iehovà\nd* Andrianañahare’o i fihelañ’ amboney; fa amy volan-kofay ty nañavota’ \nd Iehovà\nd* Andrianañahare’o azo an-kaleñe.
\v 2 Aa le hisoroña’o am’ \nd Iehovà\nd* Andrianañahare’o i fihelañ’ amboney, boak’ amo añombeo ndra amo mpirai-liao, amy toetse ho joboñe’ \nd Iehovà\nd* hampipoha’e i tahina’eiy.
\v 3 Tsy hatrao’o fikama ama’e ty mofo aman-dalivay; fito andro ty hikama’o mofo po-dalivay, toe mofom-pisotriañe, amy t’ie nalisa nienga an-tane Mitsraime añe; soa te ho tiahi’o amo hene andron-kavelo’oo i andro niengà’o i tane Mitsraimeiy.
\v 4 Le tsy ho oniñe ndra aia aia am-pifehea’o ao amy fito àndroy ty mofo aman-dalivay vaho tsy hanisàñe am-para-piporea’ ty maraindray i hena nisoroñañe amy hariva’ i andro valoha’eiy.
\p
\v 5 Tsy hisoroñañe amy ze rova hatolo’ \nd Iehovà\nd* Andrianañahare’o azo i fihelañ’ amboney;
\v 6 fa amy toetse ho joboñe’ \nd Iehovà\nd* Andrianañahare’o hampipoha’e i tahina’eiy; hisoroñe i fihelañey rehe te hariva àndro miroñe, amy sa niavota’o i Mitsraimey.
\v 7 Hatono’o naho ho kamae’o amy toetse ho joboñe’ \nd Iehovà\nd* Andrianañahare’o eo, ie vaho maraindray, le himpoly an-kivoho’o ao.
\v 8 Eneñ’ andro ty hikama’o mofo po-dalivay le hanoe’o fivory-miavake am’ \nd Iehovà\nd* Andrianañahare’o i andro fahafitoy; ko mitoloñe ama’e.
\p
\v 9 Hereñandro fito ty hiahe’o ho azo; mifototse amy andro valoham-pañohara’o meso-panatahañe amy varey ty hañiaha’o fito hereñandro.
\v 10 Le ambeno ho am’ \nd Iehovà\nd* Andrianañahare’o ty sabadidan-kereñandro le ho bana­ba­naem-pità’o an-tsatrin’arofo ama’e ty mañeva i nitahia’ \nd Iehovà\nd* Andria­na­ñahare’o azoy.
\v 11 Le hirebek’ añatrefa’ \nd Iehovà\nd* Andria­na­ñahare’o, ihe naho ty ana-dahi’o naho ty anak’ ampela’o naho ty ondevo-lahi’o naho ty ondevo-ampela’o, naho i nte-Levy an-tanà’oy naho i renetaney naho i bode-raey vaho i vantotse ama’ areoy, amy toetse jinobo’ \nd Iehovà\nd* Andrianañahare’o hampipoha’e i tahina’eiy.
\v 12 Tiahio t’ie niondevo e Mitsraime añe, vaho mitomira hambenañe i fañè rezay.
\p
\v 13 Ie fa natonto’o an-driha ao ty mahakama’o naho ty divai’o le anò fito andro i sabadida-kivohoy.
\v 14 Le mirebeha amy takataka’oy, ihe naho ty ana-dahi’o naho ty anak’ ampela’ o naho ty ondevo-lahi’o naho ty ondevo-ampela’o naho i nte-Leviy naho i renetaney naho i bode-raey vaho i vantotse an-tanà’oy.
\v 15 Fito andro ty hanoe’o i sabadidake miavakey am’ \nd Iehovà\nd* Andria­na­ñahare’o amy toetse ho joboñe’ \nd Iehovà\nd*y ty amy fitahia’ \nd Iehovà\nd* Andria­nañahare’o ty firaoraoa’o naho ze hene fitoloñam-pità’o, vaho handia taroba rehe.
\v 16 In-telo ami’ty taoñe ty hihovà’ ze hene lahilahy mb’ añatrefa’ \nd Iehovà\nd* Andrianañahare’o mb’amy toetse ho joboñe’ey mb’eo; i sabadidak’ i mofo tsy aman-dalivaiy, le i takatakan-kereñandroy vaho i sabadida-kivo­hoy, le tsy atrefeñe an-tañampolo t’\nd Iehovà\nd*.
\v 17 Songa hañenga ze mete ama’e ze lahilahy ty amo fitahiañe natolo’ \nd Iehovà\nd* Andrianañahare’o azoo.
\p
\v 18 Hajado’o amy ze rova hatolo’ \nd Iehovà\nd* Andrianañahare’o azo amy ze hene fifokoañe ty mpizaka naho ty mpifehe, vaho ho zakae’ iereo an-jaka vantañe ondatio.
\p
\v 19 Ko manao zaka vilañe, le ko mirihy ondaty, naho ko mandrambe vokàñe, amy te haripe’ ty vokàñe ty fihaino’ o mahihitseo vaho ampi­kelohe’e ty saontsi’ o vañoñeo.
\v 20 Ty hatò, ty hatò avao ty horihe’o, soa te ho veloñe, handovà’o i tane atolo’ \nd Iehovà\nd* Andrianañahare’o azoy.
\p
\v 21 Ko añoreña’o bodan-kataeñ’ inoñ’ inoñe marine i kitrely ho ranjie’o ho a \nd Iehovà\nd* Andrianañahare’oy;
\v 22 le ko ampi­troara’o boda-iambaneañe, ie heje’ \nd Iehovà\nd* Andrianañahare’o.
\c 15
\s1 Taom-Pitofàñe
\r Avo 21.2-11; Sab 25.1-7
\p
\v 1 Ie amy ze fipeaha’ ty taom-paha-fito, le mañahà irehe.
\v 2 Intoy ty satam-pañahàñe: havotso’ ze kila mpampisongo am’ondatio ty nampisongoe’e; tsy ho paiae’e am’indatiy ndra aman-draha­lahi’e, amy te kinoike ty fañahà’ \nd Iehovà\nd*.
\v 3 Aa naho ty renetane, le azo’o ampañavahañe, fe havotsom-pità’o ze azo aman-dongo’o;
\v 4 ie amy zao, tsy ho ama’ areo ao ty rarake; amy te vata’e hampibodobodoe’ \nd Iehovà\nd* an-tane atolo’ \nd Iehovà\nd* Andrianaña­hare’o azo ho tavaneñe ho lova;
\v 5 naho toe haoñe’o horiheñe ty fiarañanaña’ \nd Iehovà\nd* Andrianañahare’o hambena’o hanoeñe ze hene lily lilieko azo androany.
\v 6 Amy te hitahy azo t’\nd Iehovà\nd* Andria­naña­hare’o, amy nitsarae’e ama’oy, naho hampisongo foko maro irehe fa ihe tsy hisongo, vaho hifehe foko maro irehe f’ie tsy hamelek’ azo.
\p
\v 7 Aa naho ama’o ao ty longo’o rarake ndra an-tanàñe aia’aia an-tane atolo’ \nd Iehovà\nd* Andrianañahare’o azo, le ko azì’o ty arofo’o ndra mamore-pitañe amy longo’o rarakey.
\v 8 Fe adañadañao ama’e ty fità’o le ampisongò aze ze hahaatsake i paia’e tsy ama’ey.
\v 9 Asoao tsy ho añ’arofo’o ao ty fikiniàn-draty manao ty hoe, Fa an-titotse ty taom-pahafito, i taom-pañahàñey; le tsy hihevea’o maso i longo’o rarakey, hito­lora’o, vaho ie mitoreo azo am’ \nd Iehovà\nd* le hakeo ama’o.
\v 10 Toe ho tolora’o, naho tsy hiore ty arofo’o amy natolo’o ama’ey amy t’ie ro hampiraoraòa’ \nd Iehovà\nd* Andrianañahare’o azo amy ze hene tolon-draha’o, ze fitoloñam-pità’o iaby.
\v 11 Aa kanao le lia’e tsy himiañe an-tane ao o rarakeo, le hoe ty andiliako azo, Ampidañadañao amy longo’o rarakey naho amy mpitavañ’ay an-tane’oy ty fità’o.
\p
\v 12 Aa naho aletak’ ama’o ty longo’o lahilahy nte-Evre ndra ty ampela nte-Evre vaho mitoroñe azo enen-taon-dre, le avotsoro amy taom-pahafito.
\v 13 Le ie haha’o ama’o, ko ado’o hienga azo an-tañam-polo.
\v 14 Ho fahana’o am-patarihañe boak’ amy lia-rai’oy naho boak’ an-driha’o ao, vaho boak’ am-pipiritan-divai’o ao; amo nitahia’ \nd Iehovà\nd* Andrianañahare’o azoo ty handiva’o ama’e.
\v 15 Tiahio t’ie niondevo an-tane Mitsraime añe, vaho nijebañ’ azo t’\nd Iehovà\nd* Andrianañahare’o; izay ty andili­ako ama’o androany.
\p
\v 16 F’ie manao ty hoe ama’o, Tsy hienga azo iraho; amy te ikokoa’e naho i hasavereña’oy vaho mierañerañe ao.
\v 17 Le andrambeso fitsindrike le trofaho an-dalambei’o eo ty ravembia’e vaho ho fetrek’oro’o nainai’e re, le ano izay ka ty ondevo’o ampela;
\v 18 vaho tsy hañembets’ azo ty hañaha aze ama’o hidada mb’eo amy t’ie nanahake ty mpieke roe ama’o amy nitoroña’e azo enen-taoñey: le hitahy azo amy ze hene fitoloña’o t’\nd Iehovà\nd* Andrianañahare’o.
\s1 Valohan’anan-Kare
\p
\v 19 Havahe’o ho am’ \nd Iehovà\nd* Andriana­ña­hare’o ze hene valohan’ anake lahi’e natera’ o añombe’oo naho o lia-rai’oo, naho tsy hampitoloñe’o ty valohan’ anak’ añombe’o, vaho tsy ho kitsihe’o ty valohan’ anak’ añondri’o.
\v 20 Ho kamae’o añatrefa’ \nd Iehovà\nd* Andrianañahare’o boa-taoñe izay amy toetse ho joboñe’ \nd Iehovà\nd*\nd y\nd*, ihe naho o añ’anjomba’oo.
\p
\v 21 Aa ihe aman-kandra, ke mbiko ke goa he aman-kila, le tsy hisoroñe am’ \nd Iehovà\nd* Andrianañahare’o.
\v 22 Hikama’o an-drova’o ao: songa hitrao-pikama ama’e ty tsy malio naho ty malio, manahake t’ie tsebý ndra aiàle.
\v 23 Fe tsy ho kamae’o ka ty lio’e fa hadoa’o hoe rano an-tane eo.
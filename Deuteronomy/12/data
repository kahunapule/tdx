\c 12
\s1 Harotsake o Hazomanga Tsy ieo
\p
\v 1 Inao o fañè naho fepètse tsy mahay tsy hambena’areo soa an-tane atolo’ \nd Iehovà\nd* Andrianañaharen-droae’o azo ho lova’o amy ze hene andro hiveloma’ areo an-tane atoy.
\p
\v 2 Fonga ho rotsahe’ areo ze toe-pitoroña’ o rofoko ho tavane’ areoo, ze ndrahare’ iareo andengo’ o vohitse aboo, naho ankaboa’ o vohibohitseo vaho añ’alo’ ze hene hatae leñe.
\v 3 Ho fongore’ areo o kitreli’eo le ho pozahe’ areo o hazomanga’eo, le ho forototoe’ areo an’ afo o Aserimeo, le ho hatsafe’ areo o sare­saren-drahare’eo vaho ho faohe’ areo amy toetsey ty añara’ iareo.
\p
\v 4 F’ie tsy hanoe’ areo am’ \nd Iehovà\nd* Andrianañahare’ areo,
\v 5 fa amy ze toetse ho joboñe’ \nd Iehovà\nd* Andria­nañahare’ areo amo fifokoa’ areo iabio, hampipoha’e ty tahina’e ho akiba’e, le zay ty hipaia’ areo aze, vaho eo ty hiheova’o.
\v 6 Eo ty hindesa’ areo o hisoroña’ areoo, naho o banabanà’ areoo, naho o engam-paha-folo’ areoo, naho o engaem-pità’ areoo, naho o nifantà’ areoo naho o enga satrin’ arofo’ areoo vaho ty valohan’ ana’ o añombe’ areoo naho o lia-rai’ areoo.
\v 7 Eo ka ty hikamà’ areo naho o keleia’ areoo, añatrefa’ \nd Iehovà\nd* Andrianañahare’ areo, le hirebek’ amo hene tolom-pità’ areo nitahia’ \nd Iehovà\nd* Andrianañahare’o azoo.
\p
\v 8 Tsy hanoe’ areo ka o satan-tika henaneo, t’ie songa manao ze to am-pihaino’e avao,
\v 9 amy te mboe tsy niheova’ areo i fitofàñe naho lova atolo’ \nd Iehovà\nd* Andria­nañahare’ areo azoy.
\v 10 Ie itsaha’ areo Iardene himoneña’ areo i tane atolo’ \nd Iehovà\nd* Andrianañahare’ areo anahareo ho lovay, le ie ampitofà’e ty amo rafelahy miariseho iabio vaho imoneña’areo am-panintsiñañe;
\v 11 le eo ty toetse ho joboñe’ \nd Iehovà\nd* Andrianañahare’ areo hampimoneña’e ty tahina’e, eo ty hanesea’ areo ze han­diliako anahareo; le o hisoroñañeo, naho o banabana’ areoo naho o faha-folom-bara’ areoo naho o engaem-pità’ areoo, naho ze hene engam-panta nifantà’ areo am’ \nd Iehovà\nd*.
\v 12 Le hirebeke añatrefa’ \nd Iehovà\nd* Andrianañahare’ areo nahareo, ie naho o anadahi’ areoo naho o anak’ ampela’ areoo naho ondevo lahy naho ampela’ areoo naho i nte-Levy am-po-kijoli’ areoy, ie tsy aman’ anjara ndra lova ama’ areo.
\p
\v 13 Mitomira tsy hañenga soroñe amy ze toetse isa’o añe,
\v 14 te mone amy toetse ho joboñe’ \nd Iehovà\nd* amo fifokoa’ooy, ao ty hañenga’o o fisoroña’oo, le eo ty hanoa’o ze hene lilieko.
\p
\v 15 Ie amy zay mahazo mandenta naho mikama ze biby amy ze hene lalam-bei’o ao rehe, ze paia’ ty tro’o amo fitahiañe natolo’ \nd Iehovà\nd* Andrianañahare’o azoo, ie sambe ho kamae’ ty malio naho ty tsy malio, manahake t’ie tsebý ndra aiale\f + \fr 12:15  \ft Biby ly songa aman-tsifa\f*.
\v 16 Fe tsy ho kamae’o ty lio’e; fa hadoa’o an-tane hoe rano.
\p
\v 17 Tsy ho kamae’o an-dalam-bei’o eo ka ze fahafolo’ ty am­pem­ba’o ndra ty divai’o ndra ty mena’o ndra ty valohan’ ana’ ty mpirai-tro’o ndra ty mpirai-lia’o, ndra ze engam-panta nifantà’o, ndra ze enga satrin’ arofo’o, ndra ze engaem-pità’o.
\v 18 F’ie ho kamae’o añatrefa’ \nd Iehovà\nd* Andriana­ñahare’o amy toetse ho joboñe’ \nd Iehovà\nd* Andria­nañahare’oy, ihe naho ty ana-dahy naho anak’ ampela’o naho ty ondevo-lahy naho ampela’o naho i nte-Levy an-tanà’oy; vaho hirebek’ añatrefa’ \nd Iehovà\nd* Andrianañahare’o rehe amy ze hene tolom-pità’o.
\v 19 Mitomira tsy haforintse’o i nte-Leviy, te ihe mbe veloñe an-tane atoy.
\p
\v 20 Aa ie ampigadagadañe’ \nd Iehovà\nd* Andrianañahare’o ty tane’o amy nitsarà’e ama’oy, le hanao ty hoe rehe: Hihinan-kena raho, aa kanao hasijim-bata’o, le mete mikama hena rehe, ze hadrao’o iaby.
\v 21 Aa ie lavitse azo i toetse jinobo’ \nd Iehovà\nd* Andriana­ñahare’o hampipoha’e i tahina’eiy, le handenta amo mpirai-tro’oo rehe naho amo mpirai-lia’o natolo’ \nd Iehovà\nd* azoo amy nandiliako azoy, le hikama an-tanà’o ao ze satrie’ ty tro’o,
\v 22 manahake ty fikamañe o tsebý naho o aiàleo ty hikama’o aze; le songa mete ikama’ ty malio naho ty tsy malio.
\p
\v 23 Fe mifoneña tsy hikama ty lio’e: fa amy lio’ey ty havelo’e, le tsy hatrao’o fikama ami’ty hena i haveloñey.
\v 24 Tsy ho kamae’o zay fa hadoa’o an-tane eo hoe rano.
\v 25 Tsy hikama’o soa te ho tahie’e rehe naho o ana’o manonjohy azoo ie manao ty fahiti’e am-pivazohoa’ \nd Iehovà\nd*.
\p
\v 26 Fe o raha ama’o mete ho navì’oo naho ze nifantà’o ro hen­dese’o mb’amy toetse ho joboñe’ \nd Iehovà\nd*y mb’eo.
\v 27 Le hengae’o i hisoroña’oy, ty hena’e naho ty lio’e, amy kitreli’ \nd Iehovà\nd* Andria­na­ña­hare’oy, le hadoa’o amy kitreli’ \nd Iehovà\nd* Andria­naña­hare’oy ty lion’ enga’o vaho ho kamae’o ty hena’e.
\p
\v 28 Ambeno naho janjiño o tsara iaby lilieko azoo, soa t’ie hiraorao naho o ana’o handimbe azo kitro añ’afe’eo; ano ty soa naho ty hiti’e am-pivazohoa’ \nd Iehovà\nd* Andrianañahare’o.
\p
\v 29 Aa ie aitoa’ \nd Iehovà\nd* Andrianaña­hare’o aolo’o o fifeheañe handenà’o ho tavane’oo naho limbeza’o vaho fa mimoneñ’ an-tane’ iareo ao,
\v 30 le mitaoa tsy ho tra-pandrike ami’ty fitsi­kombea’o iareo, ie mongoreñe aolo’o eo, le ko añontanea’o o ndrahare’ iareoo ami’ty hoe, Aa vaho akore ty fitoroña’ ondaty retìa o ndrahare’ iareoo? hanoeko ka\f + \fr 12:30  \ft Its 18:9, Sor 18:3, Iir 10:2, Iek 20:32, Efe 4:17, Pe I 4:3\f*.
\v 31 Ko manao zay am’ \nd Iehovà\nd* Andrianañahare’o, amy te ze atao hativàñe am’ \nd Iehovà\nd*, o raha vata’e heje’eo le fonga nanoe’ iereo amo ndrahare’ iareoo mbore sinodo’ iareo añ’afo ao amo ndrahare’eo o ana-dahi’eo naho o anak’ampela’eo.
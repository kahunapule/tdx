\c 29
\p
\v 1 Le kinoi’i Mosè t’Israele iaby vaho nanoe’e ty hoe, Fa niisa’ areo ze hene fitoloña’ \nd Iehovà\nd* añatrefam-pihaino’ areo an-tane Mitsraime ao amy Parò naho amo fonga mpitoro’eo vaho amy hene tane’ey.
\v 2 O fitsohañe ra’elahy niisam-pihaino’oo, naho o viloñeo vaho o halatsàñeo.
\v 3 F’ie mboe tsy tinolo’ \nd Iehovà\nd* arofo mahaoniñe, ndra fihaino mahaisake, ndra ravembia mahajanjiñe pake henanekeo.
\v 4 Mbore niaoloako efa-polo taoñe am-patrambey ao, le tsy nikoneats’ ama’ areo o saro’ areoo, vaho tsy nihahambo am-pandia’o eo ty hana’o.
\v 5 Tsy nikama mofo nahareo, tsy nikama divay ndra toake, hahafohina’ areo te Zaho \nd Iehovà\nd* Andrianañahare’ areo.
\p
\v 6 Ie nivotrak’ an-toetse atoy, le naname antika t’i Sikone mpanjaka’ i Khesbone, naho i Oge mpanjaka’ i Basane hifañotakotak’ aman-tika f’ie kinabokabon-tika.
\v 7 Le rinamben-tika ty tane’ iareo naho natolotse ho lovae’ o nte-Reòbeneo naho o nte-Gadeo vaho i vakim-pifokoa’ i Menasèy.
\p
\v 8 Ambeno arè o tsara’ ty fañina toio, vaho ano, soa te hiraorao amy ze hene fitoloña’ areo.
\p
\v 9 Mijohañe androany, inahareo iaby, añatrefa’ \nd Iehovà\nd* Andrianañahare’ areo; o mpiaolo’ areoo, o fifokoa’ areoo, o androanavi’ areoo, o mpifehe’ areoo, naho ze hene lahilahi’ Israele,
\v 10 o amori’ areoo, o vali’ areoo, ty renetane an-tobe’o ao, ty mpañatsa-katae’o, vaho ty mpitari-drano’o,
\v 11 soa te hifañina am’ \nd Iehovà\nd* Andrianañahare’o naho ami’ty fanitik’ anoe’ \nd Iehovà\nd* Andrianañahare’o ama’o androany;
\v 12 fa horiza’e h’ondati’e anito, le ie ty ho Andrianañahare’o, amy nitsarae’e ama’oy, naho nifantà’e aman-droae’o, amy Avrahame, naho am’ Ietsàke, vaho am’ Iakobey.
\p
\v 13 Tsy ihe avao ty anoako ty fañina toy naho ty titike toy,
\v 14 fa o miharo mijohañe aman-tika etoañe añatrefa’ \nd Iehovà\nd* Andrianañaharentika androanio, naho o tsy aman-tika etoañe androanio ka.
\v 15 (Amy te fohi’ areo i nitaveañantika e Mitsraimey; naho ty firangan-tika o rofoko nitsaha’ areoo,
\v 16 naho niisa’ areo ty hativa’e, naho o saren-drahare an-katae naho am-bato naho am-bolafoty vaho am-bolamenao.)
\v 17 Kera ama’ areo t’indaty ndra rakemba ndra hasavereñañe ndra fifokoañe hiamboho am’\nd Iehovà\nd* An­drianañaharentika añ’arofo’e androany handenà’e hañorike i ‘ndraharen-drofoko zay; hera ama’ areo ty vahatse mampitiry mañendrake ndra lombiry;
\v 18 le ie mahajanjiñe o tsara’ ty fatse toio, ro hiebotse an-tro’e ao, hanao ty hoe, Hierañeran-draho ndra te mandeha an-kagàn-troke, soa t’ie ndra tane maike ro hahazo leñe añivo o tane soa tondra-dranoo.
\v 19 Tsy ho satri’ \nd Iehovà\nd* ty hiheve aze, te mone ty haviñera’ \nd Iehovà\nd* naho ty famarahia’e ro hiforoforo am’ indatiy, hametsaha’ ze fonga fàtse sinokitse ami’ty boke toy, vaho ho faopaohe’ \nd Iehovà\nd* ambane’ i likerañey ty tahina’e.
\v 20 Ie havì’ \nd Iehovà\nd* amo hene fifokoa’ Israeleo ho an-doza ty amo fonga ozo’ i fañina sinokitse ami’ty Boke Hake toio.
\v 21 Ie añe, homb’eo o tariratse hanonjohio, o ana’oo, mitraok’ ami’ty ambahiny handoak’ atoy hirik’ an-tsietoitane añe, le ie isa’ iareo ty angorosi’ i taney naho o areteñe nanilofa’ \nd Iehovà\nd* ama’eo ro hanao ty hoe,
\v 22 Fonga vato-tranake naho sira, naho fiforehetañe o taneo: tsy tinongy, tsy mamoa, tsy itirian’ ahetse, manahake ty fandrotsahañe i Sedome naho i Amorà, i Admà naho i Tseboime ty nandrotsaha’ \nd Iehovà\nd* iareo an-kaviñera’e naho am-piloroloroa’e;
\v 23 le hanao ty hoe o hene fifeheañeo: Aa vaho ino ty nanoe’ \nd Iehovà\nd* ty tane toy? Akore ty hamoroforoa’ ty haviñerañe ra’elahy toy?
\v 24 eo ty hanoiñe ty hoe: Toe ie nifary ty fañina’ \nd Iehovà\nd* Andrianañaharen-droae’ iareo, i nanoe’e amy nampiengà’e an-tane Mitsraimeiy;
\v 25 naho nimb’ amo ndrahare ila’eo, nitoroñe irezay, ndrahare tsy nifohi’ iareoo vaho tsy natolo’e am’iareo.
\v 26 Toly ndra nisolebotse amo taneo ty haviñera’ \nd Iehovà\nd* hametsaha’e ama’e ze fonga fatse sinokitse ami’ty boke toy.
\v 27 Le nombota’ \nd Iehovà\nd* an-keloke naho an-kaviñerañe vaho am-pifomboañe an-tane’ iareo ao vaho sinoi’e mb’an-tane hafa añe am-para-henaneo.
\p
\v 28 A \nd Iehovà\nd* Andrianañaharentika o raha mietakeo le an-tikañe naho amo anan-tikañe nainai’eo o raha naboakeo, soa te hanoentika o hene enta’ ty Hake toio.
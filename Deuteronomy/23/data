\c 23
\p
\v 1 Ao tsy ho rambese’ ondaty ty valin-drae’e, hamotera’e ty zon-drae’e.
\s1 Tsy Manan-jo Mivory
\p
\v 2 Tsy hiheo am-pivori’ \nd Iehovà\nd* ty aman-tabiry dinemoke ndra filahiañe nianto.
\p
\v 3 Tsy hitraok’ ami’ty fivori’ \nd Iehovà\nd* ty anak’ amontoñe; tsy hizilik’ am-pivori’ \nd Iehovà\nd* ao re pak’an-tarira’e faha folo.
\p
\v 4 Tsy himoak’ am-pivori’ \nd Iehovà\nd* ao t’i nte-Amone ndra t’i nte-Moabe; tsy hizilik’ am-pivori’ \nd Iehovà\nd* ao re pak’ an-tarira’e faha folo,
\v 5 amy t’ie tsy nanalaka anahareo ninday mahakama naho rano amy lalañe niakara’ areo i Mitsraimey; mbore tinambe’ iereo ty ama’o i Balame ana’ i Beore nte-Petore boak’ arame-Naharaime hañozoñe azo.
\v 6 Fe tsy nihaoñe’ \nd Iehovà\nd* Andria­nañahare’o t’i Balame; le nafote’ \nd Iehovà\nd* Andrianañahare’o ho tata ama’o o ozoñeo ami’ty fikokoa’ \nd Iehovà\nd* Andrianañahare’o azo.
\v 7 Tsy hipaia’o fañanintsiñe, ndra firao­raoañe, amo fonga andro’oo.
\p
\v 8 Tsy ho heje’o ty nte-Edome fa rahalahi’o; le tsy ho heje’o ty nte-Mitsraime fa nirenetàne an-tane’e ao.
\v 9 Mete mitraok’ am-pivori’ \nd Iehovà\nd* ao o anake nasama’ iereoo ami’ty tarira’e faha telo.
\s1 Ty tsy Faliovañe an-Tobe ao
\p
\v 10 Ie mionjoñe mb’eo am-pirimboñan-dahin-defoñe hiatreatre an-drafelahi’o, le ifoneño ze atao haratiañe.
\v 11 Aa naho ama’ areo ao t’indaty tsy malio ty amy fiorihan-kaleñey, le hiavotse i tobey re, vaho tsy himoak’ amy tobey ao;
\v 12 ie miroñe ty andro le hiandro re vaho hizilik’ an-tobe ao te motak’andro.
\p
\v 13 Le tsy mete tsy amam-piveñañe alafe’ i tobey irehe hiamontoña’o;
\v 14 naho an-karo’o ao ty pitre, aa le ie hitsotake ro hitrabake, vaho hitolike handembefa’o o niamontoñe’oo.
\v 15 Amy te midraidraitse añivo’ i tobe’oy t’\nd Iehovà\nd* Andrianañahare’o, handrombak’ azo, hañitoa’e aolo’o eo o rafelahi’oo; aa le hiavake ty tobe’o, tsy hahavazohoa’e raha maleotse ama’o ao hiambohoa’e.
\p
\v 16 Tsy hasese’o ami’ty tompo’e ty ondevo niborofotse amy tompo’ey naho nimb’ ama’o mb’eo.
\v 17 Himoneñe ama’o ao re, añivo’o ao amy ze toetse joboñe’e, naho amy ze rova mahafale ty tro’e, vaho ko ampisoañeñe.
\p
\v 18 Tsy ho amo anak’ ampela’ Israeleo ty tsimirirañe, ndra ty ana-dahi’ Israele mpiharo aman-dahy.
\v 19 Tsy ho banabanae’o añ’ anjomba’ \nd Iehovà\nd* Andria­nañahare’o ao ty tamben-kakarapiloañe ndra ty tamben’ amboa\f + \fr 23:19 \ft lahihahy miolotse lahilahy Sor 18:22;20:23\f* hañavaha’o fànta, fa songa tiva am’ \nd Iehovà\nd* Andrianañahare’o i roe rey.
\p
\v 20 Ko ampisongoeñe hitake ana’e aman-dongo’o, ndra fitomboan-drala, ndra fitomboam-baty ndra fitomboañ’ inoñ’ inoñe mete ampisongoeñe rekets’ ana’e.
\v 21 Azo’o angalañ’ ana’e ty renetane nam­pi­songoe’o, f’ie longo, tsy hangala’o ana’e ze ampi­songoe’o soa te hitahy azo t’\nd Iehovà\nd* Andria­nañahare’o am-pitoloña’o iaby an-tane hiziliha’o ho tavane’o ao.
\p
\v 22 Ie mifanta am’ \nd Iehovà\nd* Andriana­ñahare’o, ko aìke ty hañenefa’o aze amy te tsy mete tsy hipaia’ \nd Iehovà\nd* Andrianañahare’o, vaho ho hakeo ama’o.
\v 23 F’ie tsy hanan-tahiñe te mifoneñe tsy hifanta.
\v 24 Ano am-pahimbañañe ze miakatse am-pivimbi’o; manahake te fanta nisatrie’o am’ \nd Iehovà\nd* Andria­nañahare’o, i nampitamam-palie’oy.
\p
\v 25 Naho iziliha’o ty tanem-balobo’ ondatio le azo’o kamaeñe o valobo’eo ampara’ te ànjañe, ze satrie’o, f’ie tsy ampijoña’o an-karo’o ao.
\p
\v 26 Ie miranga tonda’ ondaty miriñariña mahakama, le azo’o tifoeñe an-taña’o ty loha’e fe tsy añoharam-pitatahañe i mahakaman-drañe’o miriñariñay.
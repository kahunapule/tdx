\c 7
\s1 Ondaty Jinoboñe
\r Avo. 34.10-16
\p
\v 1 Ie asese’ \nd Iehovà\nd* Andrianañahare’o mb’amy tane himoaha’o naho ho ta­vane’oy, naho asiotsio’e mb’ aolo’o mb’eo ty fifeheañe maro: o nte-Kiteo, o nte-Girgaseo, o nte-Amoreo, o nte-Kanàneo, o nte-Perizeo, o nte-Kiveo, vaho o nte-Iebosèo, fifeheañe fito maozatse naho maro te ama’o,
\v 2 naho atolo’ \nd Iehovà\nd* Andrianañahare’o ama’o vaho giohe’o, le tsy mete tsy mongore’o. Ko ifañina’o naho ko itretreza’o.
\v 3 Ko ifangalam-baly, ko anolora’o anak’ ampela o ana-dahi’eo ndra andrambesan’ anak’ ampela i ana-dahi’oy,
\v 4 amy te hampiambohoe’e ty ana’o tsy haño­rik’ ahy hitoroñe ndrahare ila’e. Le hisolebotse ama’o ty haviñera’ \nd Iehovà\nd* vaho harotsa’e aniany.
\v 5 Fe inao ty hanoa’o iareo; demoho o kitreli’ iareoo, kimokimoho o hazomanga’ iareoo, naho firao o Asere’ iareoo vaho ampiforototò an’ afo o vongan-draha sinokitseo.
\v 6 Ondaty miavake am’ \nd Iehovà\nd* Andrianañahare’o irehe, ie jinobo’ \nd Iehovà\nd* Andria­nañahare’o amy ze kila ondaty ambone’ ty tane toy ho vara’e.
\p
\v 7 Tsy t’ie nimaro ta ondaty ila’eo te napite’ \nd Iehovà\nd* ama’ areo ty fikokoañe ndra ty fijoboña’e, toe nitsiampe te amy ze hene ondaty;
\v 8 fa ty fikokoa’ \nd Iehovà\nd* anahareo naho ty nañambena’e i fañina nifantà’e aman-droae’ areoiy, ty nampiengà’ \nd Iehovà\nd* anahareo an-dela-pità’e maozatse vaho nijebaña’e boak’amy trañom-pañondevozañey, hirik’ am-pità’ i Parò mpanjaka’ i Mitsraimey.
\v 9 Mahafohina arè te toe Andrianañahare t’\nd Iehovà\nd* Andrianañahare’o naho Andrianañahare migahiñe mpitam-pañina naho fiferenaiñañe amo mpikoko azeo vaho mañorike o lili’eo pak’an-tarira’e fah’arivo’,
\v 10 fe avaha’e an-dahara’ o manjehatse azeo. Tsy malaon-dre fa valea’e an-tarehe’e eo ze malaiñe aze.
\v 11 Aa le ambeno ty lily naho o fañè naho fepetse andiliako azo androanio, vaho oriho.
\s1 Tata t’ie mivohotse
\r Vol 26.1-13; Its 28.1-14
\p
\v 12 Ie amy zao, naho haoñe’o o fañè rezao naho ambena’o naho orihe’o, le havotinti’ \nd Iehovà\nd* Andria­nañahare’o ama’o i fañina naho fikokoa-migahiñe nifantà’e aman-droae’oy;
\v 13 ho kokoa’e irehe, ho tahie’e vaho hampi­bodo­bodoe’e; ho tahie’e ty vokan-kovi’o naho ty vokan-tane’o, ty ampemba’o, ty divai’o naho ty mena’o naho ty fitom­boa’ o añombe’oo naho ty famorohotan-dia-rai’o amy tane nifañinà’e aman-droae’o hatolo’e azoy.
\v 14 Ho soa-tahy amy ze kila ondaty irehe, tsy eo ty ho betsi­terak’ aman-dahilahy ndra ampela, vaho tsy ho pok’anake o añombe’oo.
\v 15 Hafaha’ \nd Iehovà\nd* ama’o ze hene hasilofañe naho tsy hafetsa’e ama’o o angorosy nifohi’o e Mitsraime añeo, fe hapo’e amo malaiñ’ azoo.
\v 16 Fonga habotse’o ze ondaty atolo’ \nd Iehovà\nd* Andrianañahare’o azo, ko iferenaiñam-pihaino’o vaho ko toroñe’o o ndrahare’ iareoo fa ho fandrik’ ama’o.
\p
\v 17 Ie manao ty hoe an-troke ao: Maro te amako o rofoko zao, aia ty hanoako soike iareo.
\v 18 Ko ihem­baña’o, tiahio avao ty nanoe’ \nd Iehovà\nd* Andria­nañahare’o amy Parò naho amy Mitsraime iaby,
\v 19 o fitsohañe ra’elahy niisam-pihaino’oo, o viloñeo naho o raha tsitantaneo, i lela-pitàñe maoza­tsey naho i fitàñe natora-kitsi’e nañavota’ \nd Iehovà\nd* Andria­nañahare’o boak’añey, ro mbe hanoe’ \nd Iehovà\nd* Andrianañahare’o amy ze hene ondaty irevendreveña’o,
\v 20 vaho hampisangitrife’ \nd Iehovà\nd* Andria­nañahare’o am’ iareo ty fanenetse, ampara’ te fonga miantantiry ze sehanga’e mietake.
\v 21 Ko miriatsandry am’ iareo, amy te añivo’o ao t’\nd Iehovà\nd* An­drianañahare’o; Andrianañahare jabahinake naho mam­pa­ñeveñe.
\v 22 Hasiotsio’ \nd Iehovà\nd* Andria­naña­hare’o aolo’o mb’eo erike o rofoko rezay; f’ie tsy ho fonga mongore’o aniany tsy mone ho losotse ama’o o bibin-kivokeo.
\v 23 Toe hatolo’ \nd Iehovà\nd* Andria­na­ñahare’o ama’o iereo, vaho ho rotsahe’e am-pandrebahañe ra’elahy am-para’ te zama­ne’e iaby.
\v 24 Hatolo’e am-pità’o o mpanjaka’eo vaho ho fao­paohe’o ambanen-dikerañe atoy ty tahina’ iareo, tsy eo t’indaty hahafiatreatre azo, am-para’ te narotsa’o.
\v 25 Ho forototoe’ areo ze saren-drahare’ iareo. Ko tsikirihe’o ty volafoty ndra volamena ama’e ndra mandrambe aze ho azo, fa ho fandrik’ ama’o, toe tiva amy \nd Iehovà\nd* Andria­nañahare’o.
\v 26 Ko minday raha tiva añ’an­jomba’o ao ke hindre hafàtse ama’e irehe. Vata’e hejeo naho apoho hoe mampangory, ie fa navike harotsake.
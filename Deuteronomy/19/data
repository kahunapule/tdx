\c 19
\s1 o Rova Fitsolohañeo
\r Vol 35.9-28; Ieh 20.1-9
\p
\v 1 Naho fa finongo’ \nd Iehovà\nd* Andria­na­ña­hare’o o rofoko nitompo’ i tane hatolo’ \nd Iehovà\nd* Andriana­ñahare’o azoio, naho nilimbeze’o vaho mimoneñe amo rova naho anjomba’ iareoo,
\v 2 le aviho ty rova telo añivo’ i tane hatolo’ \nd Iehovà\nd* Andria­naña­hare’o ho tavane’oy ao,
\v 3 le anataho lalañe vaho amari­tsoho toetse telo i tane’ hatolo’ \nd Iehovà\nd* Andriana­ñahare’o ho lovay; hirombaha’ ze hene namono.
\p
\v 4 Zao ty am’ondaty mamono naho miherereake mb’eo handrom­baha’e aiñeo—ie namono ty marine aze fe tsy nitsatrie’e, vaho tsy nalaim-bintañ’ aze taolo;
\v 5 manahake t’ie mindre lia aman-drañe’e mb’añ’ala ao hampitsera-katae, le ie mañohatse ty feko’e hamira hataey, hera hipitsik’ amy taho’ey i lelam-pekoñey hipaoke i rañe’ey hamono aze. Mete hiborifitse mb’ami’ty raik’ amy rova rey indatiy hiveloma’e,
\v 6 tsy mone hañoridañe aze an-keloke ty mpamale fate hitsepak’ aze naho loho lavitse i liay, hañohofa’e loza ndra t’ie tsy mañeva havetrake, ie tsy nimpalaiñe aze.
\p
\v 7 Izay ty andiliako azo ty hoe: Añivaho rova telo ho azo.
\v 8 Aa naho itare’ \nd Iehovà\nd* Andria­naña­hare’o ty fifaritsoha’o amy nitsarae’e aman-droae’oy naho fonga ha­tolo’e azo i tane nitsarae’e aman-droae’oy,
\v 9 naho ambena’o vaho orihe’o ze hene lily lilieko azo androany—ty hikoko \nd Iehovà\nd* Andria­naña­hare’o naho hañavelo nainai’e amo lala’eo—le ho tovoña’o rova telo ho tokaneñe mandikoatse i telo rey;
\v 10 soa tsy hiorik’ an-tane hatolo’ \nd Iehovà\nd* Andria­nañahare’o azo ho lova ty lio-màliñe, naho tsy hipetahan-dio irehe.
\p
\v 11 Aa naho mone falai’ondaty i marine azey, le voñoñe’e, naho kabohe’e an-keloke le mikenkan-dre vaho tam­biko­vikoe’e an-day ty raik’ amy rova rezay
\v 12 vaho hampañitrik’ aze o roandria’ i rova’eio le hasese boak’ amy rovay re hatolots’ am-pità’ ty mpa­male fate hiken­kaña’e.
\v 13 Ko iferenaiñam-pi­hai­no’o, fa ho fòra’o am’Israele ty lio-maliñe soa te ho tahie’e.
\p
\v 14 Ko asinta’o ty fañefen-tanen-dongo’o fa najado’ o ntaoloo an-dova’o eo, i ho fa­naña’o an-tane atolo’ \nd Iehovà\nd* Andria­nañahare’o azo ho tavaneñey.
\s1 Mpitalily
\p
\v 15 Tsy hitroatse hanisý ondaty ty mpitalily raike ke tahiñ’ inoñe he hakeo inoñe mete nililare’e. Ty faliem-pitalily telo ndra ty faliem-pitalily roe ty hampijadoñe zaka.
\p
\v 16 Naho mitroatse hitalily ondaty ami’ ty tsy to ty mpitalily vìlañe,
\v 17 le songa hijohañe añatrefa’ \nd Iehovà\nd*, añatrefa’ o mpisoroñeo naho o mpizaka henane zaio indaty roe mifandietse rey.
\v 18 Le hañotsohotso o mpizakao, aa naho tendreke te mpitalily vìlañe i mpitaliliy, nitaroñe raha tsy to i rahalahi’ey,
\v 19 le hanoe’o ama’e ty ho nanoe’e amy rahalahi’ey; izay ty hamongorañe ty hakeo añivo’o ao;
\v 20 le hijanjiñe o ila’eo vaho ho hembañe tsy hanao i tahiñe zay añivo’o ao ka.
\v 21 Le ko iferenaiñam-pihaino; fiay ty hasolo fiay, fihaino ty fihaino, famotsy ty famotsy, fitàñe ty fitàñe, fandia ty fandia.
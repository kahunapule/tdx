\c 11
\s1 Tambem-Pivohorañe
\p
\v 1 Aa le kokò t’\nd Iehovà\nd* Andriana­ña­hare’o naho tomiro nainai’e o nam­pi­ambena’eo\f + \fr 11:1 \ft Fot 26:5\f*, o fañè’eo, o fepè’eo, vaho o lili’eo.
\v 2 Le mahafohina anito te tsy o ana’ areoo ty ivolañako, ie mbe tsy maharendreke naho tsy nahatrea ty fanampiha’ \nd Iehovà\nd* Andria­nañahare’ areo, naho ty hajabahina’e naho ty fità’e maozatse vaho i sira’e natora-kitsiy,
\v 3 o vilo’eo naho ze hene fitoloñañe nanoe’e e Mitsraime ao amy Parò mpanjaka’ i Mitsraime naho amo tane’eo;
\v 4 ty nanoe’e o lahindefo’ i Mitsraimeo naho o soavala reketse sarete’eo, te najorobo’e an-drano’ i Ria-Binday o lahara’ iareoo, ie nañoridañe anahareo, toly ndra nandrotsaha’ \nd Iehovà\nd* pake henane;
\v 5 naho o nanoe’e ama’ areo ampatrambey ao ampara’ ty nivotraha’ areo atoio;
\v 6 le ty nanoe’e i Datane naho i Abirame, ana’i Eliabe ana’i Reòbene, ie nanokake ty vava’e i taney, nampibo­tseke iareo rekets’ o keleia’eo naho o kiboho’eo vaho ze fonga raha veloñe nañorike iareo, añivo’ Israele iaby ao;
\v 7 o fihaino’ areoo ro naha­isake ze hene fitoloñañe fanjàka nanoe’ \nd Iehovà\nd*o.
\p
\v 8 Ambeno arè ze hene lily lili­eko androany, soa t’ie ho aman’ ozatse hahafionjoñe hitsake mb’ an-tane ho tavane’ areo mb’eo,
\v 9 vaho t’ie ho lava havelo amy tane nifantà’ \nd Iehovà\nd* aman-droae’ areo ha­tolo’e iareo naho o tarira’eoy, tane orikorihen-dronono naho tantele.
\p
\v 10 Tsy hambañe an-tane Mitsraime niavota’ areo i tane hiziliha’ areo ho tavaneñey, i nitongisa’ areo tabiry naho nanondraha’ areo rano am-pandia hoe fanondrahan-golobon’ añañey,
\v 11 te mone tane aman-kivohibohitse naho vavatane tondrahen-orañe boak’ andi­kerañe i tane hitsaha’ areo ho tavaneñey,
\v 12 tane ambena’ \nd Iehovà\nd* Andrianañahare’o. Toe ama’e nainai’e boa-taom-pak’ am-paran-taoñe o fihaino’ \nd Iehovà\nd* Andrianañahare’oo.
\p
\v 13 Aa naho hambena’ areo ze hene lily lilieko anahareo androany—ty hikoko \nd Iehovà\nd* Andrianañahare’ areo, hitoroñe aze an-kàampon’ arofo naho an-kaliforam-pañova—
\v 14 le hoe ty tsara’e: Hampahaviako orañe an-tsa’e ty tane’ areo, i orañ’ aoloy naho i oram-para-ranoy, haha­tontoña’o ty maha­kama’o naho ty divai’o naho ty mena’o;
\v 15 le hampitiriako ahetse o fiandraza’oo ho a o hare’oo, le hikama irehe vaho ho anjañe.
\v 16 Aa le mitomira tsy ho fañahieñe añ’arofo, hitsile, hitoron-drahare tovo’e naho hiambaneañe,
\v 17 to­ly ndra hisolebotse ama’ areo ty haviñera’ \nd Iehovà\nd* vaho hagabe’e o likerañeo tsy hizotsoa’ i orañey, tsy hahavokara’ i taney mahakama; le hikoromak’ aniany nahareo amy tane soa natolo’ \nd Iehovà\nd* anahareoy.
\p
\v 18 Aa le ahajao añ’arofo’ areo ao naho am-pañova’ areo ao o taroko zao\f + \fr 11:18 \ft Its 5:22\f* le rohizo am-pità’ areo ho viloñe, le reketo hoe alama añivom-pihaino’ areo.
\v 19 Anaro amo amori’ areoo, le isaon­tsio naho miambesatse añ’anjomba’o ao naho midraidraitse an-dalañe ey naho màndre vaho mitroatse.
\v 20 Isokiro an-tokonan-dalañ’ anjomba’o eo naho amo lalambei’oo,
\v 21 soa te hitombo ty andro’ areo naho ty andro’ o ana’ areoo amy tane nifantà’ \nd Iehovà\nd* aman-droae’ areo hatolo’e iareoy, ho mira amo andron-dikerañe ambone’ ty tane toy eñeo.
\p
\v 22 Ie ambena’ areo an-kahimbañañe naho orihe’ areo ze hene lily lilieko anahareo, ty hikokoa’ areo \nd Iehovà\nd* Andrianañahare’ areo naho hañavelo amo lala’e iabio vaho hitambozòtse ama’e,
\v 23 le hanoe’ \nd Iehovà\nd* soik’ aolo’ areo mb’eo o fifeheañe iabio vaho ho tavane’ areo o foko jabajaba naho maozatse te ama’ areoo.
\v 24 Le ho anahareo ze hene tane liàm-pandia’ areo; mifototse am-patrambey añe naho e Libanone\f + \fr 11:24 \ft Libanone: rame foty\f* naho boak’ amy oñey; le i oñe Peràtey pak’an-dRiak’ ahandrefañe añe ty ho efe-tane’ areo.
\v 25 Tsy eo t’indaty hahafiatreatre ama’ areo amy te hampihembañeñe naho hampirevendreveñe’ \nd Iehovà\nd* Andrianañahare’ areo ama’ areo ze hene tane ho liàm-pandia’ areo, amy nitsara’e ama’ areoy.
\p
\v 26 Ingo apoko añatrefa’ areo androany ty tata naho ty fatse:
\v 27 i tatay, naho haoñe’ areo o lili’ \nd Iehovà\nd* Andria­nañahare’ areo lilieko androanio;
\v 28 i fatsey, naho tsy haoñe’ areo o lili’ ­\nd Iehovà\nd* Andrianañahare’ areoo, te mone mitsile hienga o lalañe andiliako androanio, hañoriha’ areo o ndrahare ila’e tsy nifohi’ areoo.
\p
\v 29 Aa ie fa nasese’ \nd Iehovà\nd* Andriana­ñahare’o mb’an-tane imoaha’o ho rambese’o ao, le havotra’o amy Vohin-Geriziy ty tata naho amy vohi-Ebàley ty fatse.
\v 30 Aa tsy alafe’ Iardeney añe hao irezay, amy fitsofora’ i àndroy añey, an-tane’ o nte-Kanàne mimo­neñe an-diolio\f + \fr 11:30 \ft Heb: Arabà\f* tandrife i Gilgale añe añ’ ila’ o varo’ i Morèoo?
\p
\v 31 Fa hitsake Iardeney mb’eo nahareo hitavañe i tane atolo’ \nd Iehovà\nd* Andriana­ñahare’ areoy, aa ie tavane’ areo le himoneña’ areo,
\v 32 le hene ambeno naho oriho o fañè naho fepètse amantohako anahareo androanio.
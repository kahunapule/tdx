\c 24
\s1 Enga-valy naho Tsie-valy
\p
\v 1 Naho mangala-baly t’indaty, naho engae’e ho tañanjomba’e, ie añe, malaiñe aze ami’ty hila\f + \fr 24:1  \ft hila: fa nandrañaotse; Mat 5:32, 19:9\f* nizoeñe ama’e, le hanokira’e taratasim-pifanarahañe, le ajò’e am-pità’e ao, vaho am-pom­ba’e hiakatse i anjomba’ey mb’eo;
\v 2 ie mienga i anjombay, le ondaty hafa ro mifanambaly ama’e,
\v 3 aa ie heje’ indaty faharoey naho anokira’e ravem-pifanarahañe, naho ampijoñe’e am-pità’e, vaho ampiavote’e amy anjomba’ey mb’eo (ke te nivilasy indaty faharoe nañenga azey);
\v 4 le tsy azo’ i vali’e valoha’ey engaeñe ho vali’e ka, ie fa nileoreñe, fa tiva am’ \nd Iehovà\nd* Andrianañahare’o, vaho ko ampanaña’o hakeo i tane atolo’ \nd Iehovà\nd* Andrianañahare’o azo ho lova’oy.
\s1 Lily ila’e
\p
\v 5 Naho nañenga-vao t’indaty, le tsy hitrao-lia hialy amo lahin-defoñeo vaho tsy hampitoloñeñe. Hampidadaeñe an-kiboho’e ao taoñe raike hampifalea’e i vali’e nengae’ey.
\p
\v 6 Ko rambeseñe ho tsoake ty \f + \fr 24:6  \ft Heb: fandisanañe ndra ty vato’e ambone’\f*leoñe ndra ty akalo, amy te i havelo’ey ty ho nanoe’e tsoake.
\p
\v 7 Naho zoe’ ondaty ty ana’ Israele mitavañe longo, ndra mañondevo aze, ndra mandetak’ aze le havetrake i mpitavañey. Zay ty amongora’o ty raty ama’o ao.
\p
\v 8 Mitomira amo angamaeo le ambeno am-pahimbañañe vaho fonga ano ze hene toroa’ o mpisoroñe nte-Levio azo; ze nandiliako iareo ty hitsonteña’o hanoeñe.
\v 9 Tiahio i nanoe’ \nd Iehovà\nd* An­dria­nañahare’o amy Miriame an-dalañe eo ihe niavotse i Mitsraimey.
\p
\v 10 Ie nampisongo an-drañe’o ko imoaha’o i kiboho’ey hiko­debe i tsoa’ey.
\v 11 Alafe’e ao avao rehe, le indaty nampisongoe’oy ty hañakatse i tsoakey ama’o.
\v 12 Naho rarake indatiy, le tsy hindese’o hirotse ama’o i tsoa’ey,
\v 13 fa tsy mete tsy hasese’o ama’e i tsoa’ey naho miroñe i àndroy soa te hirota’e i saro’ey vaho hitat’ azo, le ho havantañañe ama’o añatrefa’ \nd Iehovà\nd* Andrianañahare’o.
\p
\v 14 Ko ampisoañe’o ty mpitavañ’ay rarake nièhe’o, ke t’ie longo he renetane an-tane’o, an-drova’o ao.
\v 15 Amy andro’ey avao, aolo’ ty tsofots’ andro ty hanolora’o ty rima’e, fa rarake re le ho salalaen’ tro’e, tsy mone hitoreo am’ \nd Iehovà\nd* ty ama’o re, vaho ho hakeo ama’o.
\p
\v 16 Tsy havetrake ty amo ana’eo o roaeo vaho tsy ho vonoeñe ty aman-droae’ iareo o anakeo; songa havetrake ty amy tahi’ey t’indaty.
\v 17 Ko mengohe’o ty fizakañe o renetaneo, naho o tsy aman-draeo; vaho ko mandrambe ty lambam-bantotse ho tsoake.
\v 18 Tiahio t’ie niondevo e Mitsraime añe vaho nijebañe’ \nd Iehovà\nd* Andriana­ña­hare’o hiavota’o, aa le afantoko ama’o ty hanao izay.
\p
\v 19 Ie manatak’ an-tete’o ao naho andikofa’o an-tetek’ ao ty voto-tsako, ko mibalike mb’eo hangalak’ aze, fa angao ey ho a i renetaney naho i bode-raey vaho i vantotsey soa te hitahy azo t’\nd Iehovà\nd* Andrianañahare’o amy ze hene fitoloñam-pità’o.
\p
\v 20 Ie mamofoke ty foton-olive’o, ko indrae’o fofoke o ra’eo: fa a i renetaney naho a i bode-raey vaho a i vantotsey.
\v 21 Ihe manontoñe valobok’ an-tanem-bahe’o ao, ko ihereña’o ty lailai’e, fa ho a i renetaney naho i bode-raey vaho i vantotsey.
\v 22 Tiahio t’ie niondevo e Mitsraime añe; aa le lilieko rehe hanao zay.
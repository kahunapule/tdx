\c 6
\s1 Ty Lily Ra’elahy
\p
\v 1 Intoy arè ty lily naho ty fañè naho o fepetse linili’ Iehovà Andrianañahare’ areo\f + \fr 6:1  \ft Its 5:22\f* ahy hañòhañe anahareoo, hambenañe amy tane hitsaha’ areo ho tavaneñey,
\v 2 soa te hañeveña’o t’Iehovà Andrianañahare’o naho hambena’o ze hene fañè’e naho fepètse andiliako azo, ihe naho i ana’oy naho o anan’ ana’oo amo hene andro hiveloma’oo, soa t’ie ho lava-haveloñe.
\p
\v 3 Aa le mijanjiña, ry Israele, ambeno naho ano, soa te ho tahie’e, hibo­do­bodoa’o amy tane orikorihen-dronono naho tanteley, amy nitsara’ Iehovà Andrianañaharen-droae’o.
\p
\v 4 Mijanjiña ry Israele! Iehovà Andria­nañaharentika: raike t’Iehovà.
\v 5 Kokò t’Iehovà Andrianañahare’o an-kaàmpon’ arofo’o naho ty haliforam-pañova’o vaho ze hene haozara’o.
\p
\v 6 Ambeno añ’arofo’o ao o tsara lilieko ama’o androanio.
\v 7 Anaro an-kahimbañañe o ana’oo, le taroño naho miambesatse añ’ anjomba’o ao naho mañavelo amy lalañey naho am-pandrea’o ao vaho am-pitroara’o.
\v 8 Feheo am-pità’o zay ho viloñe naho reketo ho alama an-dahara’o eo
\v 9 naho sokiro an-tokonan’ anjomba’o eo vaho an-dalambei’o eo.
\s1 Hatahata t’ie Manjehatse
\p
\v 10 Aa naho fa nampihovae’ Iehovà Andria­nañahare’o amy tane nifantà’e aman-droae’o Avrahame naho Ietsake naho Iaàkobe hatolo’e azo, reke-drova jabajaba naho fanjàka tsy rinanji’ areoy,
\v 11 naho anjomba pea ty raha soa tsy natsahe’o, kadaha hinaly tsy nihalie’o, tanem-baloboke naho firiritan-katae olive tsy naketsa’o—aa ie mikama ampara’ te anjañe,
\v 12 asoao tsy handikofa’o t’Iehovà nañavotse azo an-tane Mitsraime añe, boak’ an-trañom-pañondevozañe ao.
\v 13 Iehovà Andrianañahare’o ty irevendreveña’o, ie ty hitoroña’o, vaho i tahina’ey avao ro ifantà’o.
\p
\v 14 Ko mañorike ndrahare ila’e, o ndrahare’ ondaty mañohok’ anahareoo,
\v 15 amy te Andrianañahare mpamarahy añivo’o ao t’Iehovà Andrianañahare’o; ke hiviañe ama’o ty fifombo’ Iehovà Andrianañahare’o vaho ho faopaohe’e an-tane atoy.
\p
\v 16 Ko mitsoke Iehovà Andrianañahare’ areo, manahake ty nitsoha’ areo aze e Masà añe.
\v 17 Fe ambeno an-kahimbañañe o lili’ Iehovà Andrianañahare’ areoo naho o fañè’e naho fepè’e linili’e ama’oo.
\v 18 Ano am-pivazohoa’ Iehovà ty hatò naho ty hasoa, hiraoraoa’o naho himoaha’o naho handova’o i tane soa nifantà’ Iehovà aman-droae’oy,
\v 19 vaho haronje’e aolo’o mb’eo ze fonga rafelahi’o, amy nitsarae’ Iehovày.
\p
\v 20 Ie mañontane azo ty ana’o amo andro añeo ty hoe, Ino ty foto’ o taroñe naho fañè vaho fepetse nililie’ Iehovà Andrianañaharen-tika ama’ areoo?
\v 21 Le ty hoe ty ho saontsie’o amo ana’oo, Niondevo’ i Parò e Mitsraime añe tika, fe nampiengà’ Iehovà boake Mitsraime ao an-dela-pitàm-patratse.
\v 22 Nampi­boake viloñe am-pitoloñañe ra’elahy naho nampalovilovy amy Mitsraime naho amy Parò vaho amo añ’anjomba’e iabio añatrefam-pihainontika t’Iehovà.
\v 23 Navota’e boak’ao tika hampihovae’e atoy, hanolora’e antika i tane nampitamae’e am-panta te hatolo’e an-droaen-tikañey.
\v 24 Ie amy zay, linili’ Iehovà tika ty hañorike o hene fañèo, ty hañeveñe am’ Iehovà Andrianañaharen-tika ho fañasoàñe antika nainai’e, hampitambeloma’e antika, le hehe t’ie henaneo.
\v 25 Aa le havañonan-tika t’ie mañambeñe an-kahimbañañe o lili\f + \fr 6:25  \ft Sab 119:172, Ies 51:7\f*’ Iehovà Andrianañaharen-tikañeo, amy nandilia’e antikañey.
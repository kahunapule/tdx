\c 23
\p
\v 1 Le hoe t’i Balame amy Balake, mandrafeta kitrely fito etoañe vaho hajario ho ahy ty añombelahy fito naho añondrilahy fito.
\v 2 Le nihenefa’ i Balake i sinaontsi’ i Balamey; le songa nisoroña’ i Balake naho i Balame amy kitrely rey ty añombelahy naho ty añondrilahy.
\v 3 Le hoe t’i Balame amy Balake, Mijohaña marine o isoroña’oo le hivìke raho hera hifampikaoñe amako t’\nd Iehovà\nd*, le hataliliko azo ze hatoro’e ahiko. Aa le nimb’ an-kaboa mb’eo re.
\v 4 Le nifañaoñe amy Balame t’i Andrianañahare, vaho hoe t’i Balame ama’e. Fa hinajariko ty kitrely fito naho songa nisoroñako añombelahy naho añondrilahy amy kitreli’e rey.
\v 5 Napo’ \nd Iehovà\nd* am-palie’ i Balame ao ty tsara, ami’ty hoe, Mibaliha mb’ amy Balake mb’eo le inao ty ho saontsie’o.
\v 6 Le nibalike mb’ama’e mb’eo re nanjo aze nijohañe marine o nisoroña’eo, ie naho ze hene roandria’ i Moabe.
\v 7 Le nonjone’e ami’ ty hoe i fandrazaña’ey:
\q1 Fa ninday ahy boak’ Arame
\q1 t’i Balake mpanjaka’ i Moabe;
\q1 hirik’ amo vohitse atiñanañ’eñeo.
\q1 Mahavia, Ozoño ho ahiko t’Iakòbe,
\q1 Mb’etoa onjiro t’Israele!
\q1
\v 8 Aa vaho akore ty hamàrako
\q1 ty tsy nafàn’ Añahare?
\q1 Vaho akore ty hañonjirako
\q1 i tsy nonjira’ \nd Iehovà\nd*y?
\q1
\v 9 Ie talakeko boak’ ambone’ vato ey,
\q1 sinambako hirik’ ankaboañey;
\q1 Hehe t’indaty mizoizoy,
\q1 tsy ho volilieñe amo kilakila ‘ndatio!
\q1
\v 10 Ia ty mahaiake ty debo’ Iakòbe
\q1 ndra hamolily ty fah’ efa’ Israele?
\q1 Apoho raho hikenkañe
\q1 am-pihomaha’ o vantañeo,
\q1 Ehe ampanahafo amy firompoa’ey ty ahiko.
\p
\v 11 Le hoe t’i Balak’ amy Balame, Ino ty nanoe’o amako? Nendeseko mb’ etoan-drehe hañozoñe o rafelahikoo te mone nitatae’o avao.
\v 12 Le ti­noi’e ami’ty hoe, Tsy hambenako hao ty hivolañe ze apo’ \nd Iehovà\nd* am-bavako ao?
\s1 Fetse’ i Balame faharoe
\p
\v 13 Le hoe t’i Balake tama’e, Antao mb’ an-toetse raike ey hahatalakesa’o aze; ty ila’e avao ro ho oni’o fa tsy ie iaby, le ozoño boak’ ao ho ahiko.
\v 14 Aa le nendese’e mb’an-tete’ i \f + \fr 23:14 \ft Tsofime: Mpijilo\f*Tsofime mb’eo re ankaboa’ i Pisgà ey naho nañoreñe kitrely fito, vaho nisoroñe añombelahy naho añondrilahy amy kitreli’e rey.
\v 15 Le hoe re amy Balake, Mijohaña etoa marivo o isoroña’oo, le homb’ aroan-draho, hifañaoñe.
\v 16 Nifampi­kaoñe amy Balame t’\nd Iehovà\nd* le nampipoke ty tsara am-pa­lie’e naho nanao ty hoe: Mibaliha mb’amy Balake mb’eo vaho isaontsio zay.
\v 17 Aa le nimb’ ama’e mb’eo vaho nizoe’e nijohañe amy ni­soroña’ey rekets’ o roandria’ i Moabeo. Le hoe t’i Balak’ ama’e, Inoñe ty nitsarae’ \nd Iehovà\nd*?
\v 18 Aa le nonjone’e ami’ty hoe i razan-tsaontsi’ey:
\q1 Miongaha ry Balake, mijanjiña!
\q1 Anokilaño ravembia ry ana’ i Tsipore.
\q1
\v 19 Tsy ondaty t’i Andrianañahare t’ie handañitse,
\q1 naho tsy ana’ondaty t’ie haneñeñe.
\q1 Aa vaho tsy hanoe’e i nitsarae’ey?
\q1 tsy ho henefe’e hao i nitaroñe’ey?
\q1
\v 20 Ingo nanoloran-dily hitata raho;
\q1 aa kanao ie ro nitata tsy meteko afotetse.
\q1
\v 21 Tsy nahaoniña’e hakeo t’Iakòbe
\q1 tsy nahaisaha’e tahiñe t’Israele.
\q1 Ama’e t’\nd Iehovà\nd* Andrianañahare’e,
\q1 naho ama’e ao ty koim-panjaka.
\q1
\v 22 I Andrianañahare nampienga aze
\q1 amy Mitsraimey,
\q1 ro tsifan-drimo abo ama’e.
\q1
\v 23 Toe tsy atreatrem-boreke t’Iakòbe
\q1 vaho tsy trean-tsikily t’Israele,
\q1 Ie henaneo ro tsaraeñe
\q1 ty am’ Iakòbe naho am’Israele, ty hoe:
\q1 Heheke ty nanoen’Añahare.
\q1
\v 24 Hitroatse hoe liona vave’e ondatio,
\q1 hiongake hoe liona lahi’e:
\q1 Tsy handre am-para’ t’ie
\q1 mihinan-tsindroke
\q1 vaho minoñe ty lio’ i vinonoy.
\p
\v 25 Le hoe t’i Balak’ amy Balame, Ko ozoñe‘o ka, naho ko itata’o.
\v 26 Fe hoe ty navale’ i Balame i Balake, Tsy vinolako hao te ze tsarae\nd ’\nd* \nd Iehovà\nd*\nd ,\nd* le tsy mete tsy zay ty hanoeko?
\v 27 Le hoe t’i Balak’ amy Balame, Antao, fa hendeseko mb’an-toetse raike ka rehe hera ho non’ Añahare ty hañozoñe iareo ho ahiko boake ey.
\v 28 Le nendese’ i Balake mb’ an-dengo’ i Peore, ahatalakesañe mb’ am-patrambey eñe, t’i Balame.
\v 29 Le hoe t’i Balame amy Balake, Añoreño kitrely fito ty etoy vaho añajario añombelahy fito naho añondrilahy fito.
\v 30 Le nanoe’ i Balake i sinaontsi’ i Balamey vaho songa nisoroña’e an-kitrely ty añombelahy naho ty añondrilahy.
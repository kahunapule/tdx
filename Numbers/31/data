\c 31
\s1 Hotakotak’ amy Midiane
\p
\v 1 Hoe ty nitsara’ \nd Iehovà\nd* amy Mosè,
\v 2 Ampamaleo fate amo nte-Midianeo o ana’ Israeleo. Ie heneke zay le hatontoñe am’ondati’oo rehe.
\v 3 Aa le nisaontsy am’ ondatio t’i Mosè nanao ty hoe: Ampidiaño ty ila’e ama’ areo hialy, vaho iraho haname o nte-Midianeo hamale i Midiane ty am’ \nd Iehovà\nd*.
\v 4 Songa hañitrik’ arivo mb’amy aliy mb’eo ze fifokoa’ Israele.
\v 5 Aa le hene nanolotse arivo boak’ amy lahiale’ Israeley o fifokoañeo, rai-ale-tsi-ro’arivo reke-pialiañe.
\v 6 Le nampionjone’ i Mosè mb’ añ’aly mb’eo kiarivo-kiarivo’ o fifokoañeo; le nampindreze’e am’ iereo t’i Pinekàse ana’ i Elazàre ninday o fanake miavakeo naho o antsiva fikoihañeo am-pità’e.
\v 7 Tiname’ iareo t’i Midiane ami’ty nandilia’ \nd Iehovà\nd* i Mosè vaho vinono ze hene atao lahilahy.
\v 8 Fonga naharo vono am’ iereo o mpanjaka’ i Midianeo: i Evý, naho i Rèkeme naho i Tsore naho i Kòre vaho i Rèba; i mpanjaka’ i Midiane lime rey vaho vinono am-pibara ka t’i Balame ana’i Beore.
\v 9 Le kinopa’ o ana’ Israeleo ze hene rakemba naho o keleia’ o nte-Midianeoo, naho hene kinopa’ iareo o añombeo naho o mpirai-lia’eo naho o vara’eo;
\v 10 fonga finorototo añ’ afo o rova nimoneña’ iareoo naho ze hene tobe’ iareo,
\v 11 le rinambe’ iareo ze dinohitse iaby naho ze fonga kinopake: ondaty naho hare.
\v 12 Nendese’ iareo mb’ amy Mosè naho i Elazare mpisoroñe naho i valobohò’ Israeley mb’eo ondaty iabio naho o varao vaho ze raha kinopake mb’ an-tobe a montombei’ i Moabe aolo’ Iardeney tandrife Ieriko mb’eo.
\s1 Fimpoliañe boak’ amy Aliy
\p
\v 13 Niavotse amy zao t’i Mosè naho i Elazare mpisoroñe naho o talè’ i valobohòkeio hifanalaka am’ iereo alafe’ i tobey.
\v 14 Fe niviñera’ i Mosè o mpiaolo’ o lahindefoñeoo, naho i mpifelek’ arivo rey, naho i mpifehe ki-zato rey, o niboak’ amy hotakotakeio.
\v 15 Le hoe t’i Mosè am’ iereo: Hene nenga’ areo ho veloñe hao o ampelao?
\v 16 Inao, ie ty nampiola o ana’ Israeleo amy \nd Iehovà\nd* ie nikililie’ i Balame amy raha e Peorey, vaho nametsahañe angorosy ty valobohò’ \nd Iehovà\nd*.
\v 17 Aa le fonga vonò ze lahilahy amo keleia’eo naho ze ampela fa niolots’ ama’ ondaty.
\v 18 Fe tano ho anahareo ze ampela mbe tsy niharo sarimbo ama’ ondaty.
\v 19 Le ie namono ondaty ndra nitsapa ty vinono ro mitoboha alafe’ i tobey fito andro; miefera vatañe ami’ty andro faha-telo naho ami’ ty andro faha-fito; inahareo naho o finao’ areoo.
\v 20 Le liovo iaby ze sikiñe naho ze nanoeñe an’ angozy naho ze ri­nare am-bolon’ ose vaho ze raha an-katae.
\p
\v 21 Le hoe t’i Elazare mpisoroñe amo lahin-defo niatreke i aliio: Zao ty fañèmpètse linili’ \nd Iehovà\nd* i Mosè:
\v 22 ze volamena naho volafoty naho torisìke naho viñe naho endraendra vaho firake—
\v 23 ze raha mete asitrik’ añ’afo avao—ro hampisorohe’ areo añ’afo, le halio, f’ie mbe heferañe an-dranom-pañeferañe. Le ze raha tsy mahaleo afo ro hampisoroheñe rano.
\v 24 Le ho sasà’ areo ami’ ty andro faha-fito ty siki’ areo vaho halio, ie heneke zay le mahazo mizilik’ an-tobe ao.
\s1 Ty Ondaty naho Vara Kinopakeo
\p
\v 25 Le hoe ty nitsara\nd ’\nd* \nd Iehovà\nd* amy Mosè:
\v 26 Volilio, ihe naho i Elazare mpisoroñe naho o talèn-droae’eo ze fonga raha kinopake: ondaty naho hare.
\v 27 Zarao roe o kinopakeo: ty raike ho amo nañavelo niatrek’ i aliio le ty raike ho amy valobohòkey.
\v 28 Le ampandivao o lahindefoñe niatre-kotakotakeo ty raik’ ami’ ty liman-jato ho enga am’ \nd Iehovà\nd*, ke t’ie ondaty, he te añombe, ke borìke he añondry, hera ose.
\v 29 Rambeso ami’ty vaki’ iareo, vaho atoloro amy Elazare mpisoroñe ho engan-kavoañe am’ \nd Iehovà\nd*.
\v 30 Le ampandivao ami’ty anjara’ o ana’ Israeleo ka ty raik’ ami’ty limampolo’ ze ondaty naho añombe naho borìke naho añondry naho ze hare iaby vaho atoloro amo nte-Levy mpiatrake i kivoho’ \nd Iehovà\nd*io.
\v 31 Le nanoe’ i Mosè naho i Elazare mpisoroñe i nandilia’ \nd Iehovà\nd* i Mosey.
\p
\v 32 Ty vara nisisa amy nikopahe’ o lahindefoñeoy le añondry enen-ketse-tsi-fito-ale-tsi-lime-arivo,
\v 33 naho añombe fito-ale-tsi-ro’arivo,
\v 34 naho borìke eneñ’ ale-tsi-arivo,
\v 35 naho ondaty telo-ale-tsi-ro’ arivo: hene somondrara mboe tsy niolots’ ama’ ondaty.
\p
\v 36 Ty vaki’e raike, ty anjara’ o niatre-kotakotakeo, le añondry naho ose telo-hetse-tsi-telo-ale-tsi-fito-arivo-tsi-liman-jato,
\v 37 le o añondry naho ose nengaeñe am’\nd Iehovà\nd*o enenjato tsy-fitompolo-lim’ amby.
\v 38 Le telo-ale-tsi-eneñ’ arivo ty añombe, aa le fitom-polo-ro’ amby ty nengaeñe am’\nd Iehovà\nd*;
\v 39 telo-ale-tsi-liman-jato ty borìke vaho enempolo-raik’ amby ty nengaeñe am’ \nd Iehovà\nd*;
\v 40 rai-ale-tsi-eneñ’ arivo ty ia’ondatio vaho telopolo-ro’amby ty nengaeñe am’ \nd Iehovà\nd*.
\v 41 Aa le natolo’ i Mosè amy Elazare mpisoroñe ty anjara’ \nd Iehovà\nd*, ami’ty nandilia’ \nd Iehovà\nd* i Mosè.
\p
\v 42 Aa naho ty vaki’ i valobohòke navi’ i Mosè ami’ty anjara’ o lahin­defoñeoy;
\v 43 ty vaki’ i valobohòkey telo-hetse-tsi-telo-ale-tsi-fito-arivo-tsi-liman-jato añondry naho ose,
\v 44 le telo-ale-tsi-eneñ’arivo ty añombe,
\v 45 naho telo-ale-tsi-liman-jato ty borìke,
\v 46 vaho rai-ale-tsi-eneñ’ arivo ty ia’ondatio.
\v 47 Aa ty amy vaki’ o ana’ Israeleo, le nangala’ i Mosè ty raik’ ami’ty limampolo, ondaty naho hare, le natolo’e amo nte-Levio—o mpiatrake i kivoho’ \nd Iehovà\nd*o amy nandilia’ \nd Iehovà\nd* i Mosèy.
\p
\v 48 Niheo amy Mosè mb’eo amy zao o mpiaolo nifehe o arivo nialio, toe o mpifelek’ arivoo naho o mpifehe zatoo;
\v 49 le nanao ty hoe amy Mosè: Fa niahe’ o mpitoro’oo o lahindefo nifelehe’aio, leo raike tsy nipoke.
\v 50 Aa le mañenga ravoravo am’ \nd Iehovà\nd* zahay, ze niazo’ ondatio ke ravake volamena ke vangovango ke tsiandetse ke bange fitomboke ke kiviro he ètse, ho fañanin­tsin-troke añatrefa’ \nd Iehovà\nd*.
\v 51 Ri­nambe’ i Mosè naho i Elazare mpisoroñe am’ iereo o volamenao naho o bangeo vaho ze hene bijo,
\v 52 le ty ton­tom-bolamena nengae’ iareo ho am’ \nd Iehovà\nd*, boak’ amo mpifelek’ arivoo vaho o mpifehe zatoo: rai-ale-tsi-eneñ’ arivo-tsi-fitonjato-tsi-limampolo sekele,
\v 53 amy te songa nikopake ho am-bata’e o lahindefoñeo.
\v 54 Aa le rinambe’ i Mosè naho i Elazare mpisoroñe amo mpifelek’ arivo naho zatoo i volamenay, vaho nendese’ iereo am-po’ i kibohom-pamantañañey ho fitiahiañe o ana’ Israeleo añatrefa’ \nd Iehovà\nd*.
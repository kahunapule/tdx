\c 9
\s1 Ty Fihelañ’Ambone e Sinay Añe
\r Avo.12.1-20
\p
\v 1 Nitsara amy Mosè t’\nd Iehovà\nd* an-dratraratra’ i Sinay añe ami’ty volam-balohan-taom-paharoe’ fienga’ iareo an-tane Mitsraime, ami’ty hoe:
\v 2 Hambena’ o ana’ Israeleo i Fihelañey amy namotoañañe azey,
\v 3 ami’ty andro faha-folo-efats’ ambi’ ty volañe toy naho hariva ty hambena’ areo aze amy namantañañe azey; o fañè’e iabio naho ze hene fepe’e ty hambena’ areo.
\v 4 Aa le sinaontsi’ i Mosè amo ana’ Israeleo ty hiambeñe i Fihelañey.
\v 5 Le nambena’ iareo te folakandro-miroñe amy andro faha-folo-efats’ ambi’ i volam-baloha’ey am-patrambei’ i Sinay i Fihelañey; amy nandilia’ \nd Iehovà\nd* i Mosèy ty nanoe’ o ana’ Israeleo.
\v 6 Ie amy zao teo t’indaty nandeo-batañe ami’ ty lolo vaho tsy nete niatreke i Fihelañey amy andro zay; aa le nimb’ amy Mosè naho i Aharone amy àndroy,
\v 7 le nanoe’ indaty rey ty hoe, Maleotse ami’ty fate’ ondaty zahay. Aa vaho ho sebañeñe tsy hitraok’ amo ana’ Israeleo hibanabana i enga’ \nd Iehovà\nd*y amy namantañañe azey hao?
\v 8 Le hoe t’i Mosè am’ iereo, Mahaliñisa heike hitsa­noñako ty ho lilie’ \nd Iehovà\nd* ty ama’ areo.
\p
\v 9 Le hoe t’\nd Iehovà\nd* amy Mosè,
\v 10 Misaontsia amo ana’ Israeleo, ty hoe: Ndra iaia t’indaty ama’ areo ndra amo tarira’ areoo maleotse ami’ty lolo, ndra t’ie am-pitaveañañe añe, le mbe hambena’e i Fihelañ’Ambone’ \nd Iehovà\nd*y;
\v 11 ami’ty andro miroñe’ i faha-folo-efats’ ambi’ i volam-paharoey ty hañambena’e aze. Ho kamae’ iareo ama’e ty mofo po-dalivay mitraok’ aña-mafaitse.
\v 12 Ie tsy hanisa ami’ty maraiñe, le tsy ho pozaheñe o taola’eo. Amo fañè’ i Fihelañey iabio ty hañambena’ iareo aze.
\v 13 Fe t’indaty malio, tsy am-pañaveloañe añe, ie ado’e i Fihelañey tsy ambena’e; toe haitoeñe am’ondati’eo indatiy, amy t’ie tsy nibanabana i enga’ \nd Iehovà\nd*y amy namantañañe azey; ho vavè’ indatiy ty hakeo’e.
\v 14 Aa naho mañialo ama’ areo ao ty ambahiny, ie te hañambeñe i Fihelañe am’ \nd Iehovà\nd*y, le i fañèm-Pèsakey naho o fepè’eo ty anoañe aze, ho raike ty fañè’ areo naho i ambahiniy vaho i nisamak’ amy taney.
\s1 I Rahoñey naho i Afoy
\r Avo. 13.21-22; 40.34-38
\p
\v 15 Amy andro nampitroareñe i kivohoiy le nakopo’ i rahoñey i kivohoy, i kibohom-pañinay; amy harivay pak’ ami’ ty maraiñe, ie ambone’ i kivohoy hoe afo.
\v 16 Izay ty nilili’e: nikolopofe’ i rahoñey te antoandro vaho nihoe afo te haleñe.
\v 17 Naho nonjoneñe tsy ho ambone’ i kivohoy i rahoñey, le nionjomb’eo o ana’ Israeleo; Aa naho nitsangañe i rahoñey le nitobe eo o ana’ Israeleo.
\v 18 Nandily t’\nd Iehovà\nd*\nd ,\nd* le nienga o ana’ Israeleo, le nandily t’\nd Iehovà\nd* vaho nitobe iereo; naho nijohañe ambone’ i kivohoy i rahoñey, le mbe nitobe eo avao.
\v 19 Ndra te nitolom-pijohañe ambone’ i kivohoy andro maro i rahoñey le nambena’ o ana’ Israeleo ty hatoro’ \nd Iehovà\nd*\nd ,\nd* vaho tsy nañavelo.
\v 20 Ie amy zay, he nipetake ambone’ i kivohoy andro tsy ampeampe i rahoñey, le ami’ty lili’ \nd Iehovà\nd*, nijohañe amy tobey iareo, vaho ami’ty lili’ \nd Iehovà\nd*\nd ,\nd* nañavelo.
\v 21 Teo i rahoñey te nitoboke hariva pak’ ami’ty maraiñe, naho nionjoñe i rahoñey le nienga iereo, ke te tambatse ey andro raike naho haleñe raike i rahoñey vaho nionjoñe, le nienga iereo.
\v 22 Ke roe andro, he volañe raike, kera taoñe raike ty nijohaña’ i rahoñey ambone’ i kivohoy, le nitolon-kitobe ey avao o ana’ Israeleo, tsy nañavelo; ie naonjoñe, vaho nañavelo.
\v 23 Am-palie’ \nd Iehovà\nd*, le nitobe iereo, vaho am-palie’ \nd Iehovà\nd*, nañavelo iereo; nambena’ iareo ze nafanto’ \nd Iehovà\nd*, ze nitsarae’ \nd Iehovà\nd* am-pità’ i Mosèy.
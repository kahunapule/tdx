\c 13
\s1 Namantoke Mpitingañe
\r Its 1.19-33
\p
\v 1 Hoe ty nitsara’ \nd Iehovà\nd* amy Mosè,
\v 2 Añiraho ondaty hitingañe an-tane Kanàne añe, ie hatoloko amo ana’ Israeleo, songa amantoho ondaty raike o fifoko­an-droae’eo, fonga mpamelek’ am’ iereo.
\v 3 Aa le nampionjone’ i Mosè boak’ am-patrambei’ i Parane ao iereo ami’ ty nandilia’ \nd Iehovà\nd*, songa mpiaolo’ o ana’ Israeleo indaty rey.
\v 4 Aa le zao o tahina’ iareoo: tam-pifokoa’ i Reòbene, t’i Samoà ana’ i Zakore;
\v 5 tam-pifokoa’ i Simone t’i Safate ana’ i Horý;
\v 6 tam-pifokoa’ Iehodà t’i Kalebe ana’ Iefonè;
\v 7 tam-pifokoa’ Isakhare t’Igale ana’ Iosefe;
\v 8 tam-pifokoa’i Efraime t’i \f + \fr 13:8 \ft Hosea: fandrombaha\f*Hoseà ana’ i None;
\v 9 tam-pifokoa’ i Beniamène t’i Paltý ana’i Rafò;
\v 10 tam-pifokoa’ i Zebolone t’i Gadiele ana’i Sodý;
\v 11 tam-pifokoa’ Iosefe, tam-pifokoa’ i Menasè: t’i Gadý ana’ i Sosý;
\v 12 tam-pifokoa’ i Dane, t’i Amiele ana’ i Gemalý;
\v 13 tam-pifokoa’ i Asere t’i Setore ana’ i Mikhaele;
\v 14 tam-pifokoa’ i Naftalý t’i Nakhbý ana’ i Vofsý;
\v 15 tam-pifokoa’i Gade, t’i Geoele ana’ i Makhý;
\v 16 Ie ro tahina’ ondaty nafanto’ i Mosè hitingañe i taneio, le novae’ i Mosè ty tahina’ i Hoseà ho \f + \fr 13:16 \ft Iehosoa: Fandrombahan’ Añahare\f*Iehosòa.
\p
\v 17 Aa le nirahe’ i Mosè iereo hitin­gañe an-tane Kanàne añe naho nafanto’e ty hoe: Mionjona mb’ amo Negeveo mb’eo vaho mañambonea mb’ am-bohibohitse añe,
\v 18 le isaho te inoñe i taney naho ondaty mimo­neñe aoo ke maozatse ke maifoifo, he tsy ampeampe he maro;
\v 19 le i tane imoneña’ iareoy, ke soa he raty; naho o rova itoboha’ iareoo ke t’ie tobe he arikoboñen-kijoly;
\v 20 le i taney ke kobokara he tsy mamokatse; ke mitiry hatae he tsie. Aa le mahasibeha vaho añandeso ty voka’ i taney. Toe san-doha-voam-balòboke henane zay.
\p
\v 21 Aa le nienga iereo nijoko boak’ am-patrambei’ i Tsine mb’e Rekhobe\f + \fr 13:21 \ft Rekhobe: fatrambey\f* am-pimoaha’ i Hamate\f + \fr 13:21 \ft Hamate: aman-kijoly fatratse\f* mb’eo.
\v 22 Le nion­joñe mañatimo naho nigodam-b’e Kebrone naho Akimane naho e Sesaý vaho e Talmaý, mb’amo ana’ i Anàkeo mb’eo. (Naoreñe fito taoñe taolo’ i Tsoane e Mitsraime añe ty Kebrone.)
\v 23 Le nivotrak’ am-bavatane’ Eskole eo iereo vaho nibira tsampam-baloboke rekets’ angaroza’e raike nampitarazoeñe ondaty roe am-baoñe, naho nangalak’ ampongabeindañitse vaho aviavy.
\v 24 Natao Vavatane’ i Eskole\f + \fr 13:24 \ft Eskole: vavatane ndra torahañe\f* i taney amy angaroza nihitsife’ o ana’ Israeleoy.
\s1 Ty Talily o Mpitingañeo
\p
\v 25 Ie efa-polo andro añe le nimpoly i nitampoñe i taney rey,
\v 26 le niheo mb’amy Mosè naho i Aharone vaho i valobohò’ Israeley am-patram-bei’ i Parane e Kadese mb’eo ninday saontsy ama’e naho amy valobohò’ Israele iabiy, vaho naboa’ iereo ty voka’ i taney.
\v 27 Le hoe ty natalili’ iareo ama’e, Nigodañe’ay i tane’ nañiraha’o anaiy. Toe iorikorihan-dronono naho tantele, hehe ty voka’e.
\v 28 Fe misañatse ondaty mimo­neñe amo taneo; le fahe­ran-kijoly fatratse o rova’eo vaho jaba­jaba; mbore nioni’ay ao o ana’ i Anàkeo.
\v 29 Mimo­neñe an-tane atimo ao o nte-Amalekeo; le mimoneñe am-bohibohitse ao o nte-Kheteo\f + \fr 13:29 \ft Khete: tsololoke, hetraketrake\f* naho o nte-Ie­bosèo vaho o nte-Amareo; le mimo­neñe añ’ olo’ i riakey naho añ’ olo’ i saka Iardeney o nte-Kanàneo.
\p
\v 30 Nampianjiñe’ i Kalebe añatrefa’ i Mosè ondatio, nanao ty hoe: Antao hionjoñe mb’eo amy zao hitavañe i taney, tsy kalafo te mahagiok’ aze tika.
\v 31 Fe nanao ty hoe ondaty niharo-lia ama’eo: Tsy lefen-tika ty hionjoñe haname ondatio amy t’ie maozatse te aman-tika.
\v 32 Le naboele’ iereo ty talily nahatsonevotse o ana’ Israeleo amy tane nitingane’ iereoy, ami’ty hoe: I tane niranga’ay mpitingañey, le tane mampibotseke o mpimone’eo, vaho mijoalajoala ze hene ondaty niisa’ay ama’e.
\v 33 Nioni’ay ondaty \f + \fr 13:33 \ft Heb: nte-Nefile\f*joakeo (toe tarira’ ondaty joake o nte-Anàkeo); le nihoe valala am-pañentea’ay zahay vaho zahay am-pahaisaha’ iareo.
\c 27
\s1 O Anak’Ampela’ i Tselofekàdeo
\p
\v 1 Niheo mb’eo amy zao o anak’ ampela’ i Tselofekhàde ana’ i Kèfere, ana’ i Gilàde, ana’i Makìre, ana’i Menasè ana’ Iosefeo; le zao ty tahina’ o anak’ ampela’eo: i Maklà, i Noae, Kog­làe, i Milka, vaho i Tirtsà,
\v 2 naho nijohañe añatrefa’ i Mosè naho i Elazare mpisoroñe naho o roandriañeo naho i hene valobohòkey an-dalan-kibohom-pamantañañe eo, nanao ty hoe:
\v 3 Nivilasy am-patrambey añe ty rae’ay, f’ie tsy ni-mpiamo nifanontoñe niatreatre am’ \nd Iehovà\nd*o, tsy ni-mpiamy Kòrahke, fa nihomak’ amo hakeo’eo avao vaho tsy nanañ’ ana-dahy.
\v 4 Aa vaho hasintak’ aman-drolongo’e hao ty tahinan-drae’ay amy te tsy aman’ anadahy? Ehe anoloro lova amo longon-droae’aio.
\p
\v 5 Nente’ i Mosè añatrefa’ \nd Iehovà\nd* i saontsy zay.
\v 6 Le nitsara amy Mosè t’\nd Iehovà\nd* nanao ty hoe:
\v 7 Mivolan-tò o anak’ ampela’ i Tselofekàdeo; toe hitolora’o lova amo lovan-drahalahin-drae’eo, vaho hampandovae’o ty lovan-drae’e.
\v 8 Le saontsio amo ana’ Israeleo ty hoe: Naho vilasy t’indaty tsy nampipok’ ana-dahy, le hampandovae’ areo o anak’ ampela’eo ty lova’e.
\v 9 Aa ie tsy aman’ anak’ampela le hatolo’o an-droahalahi’e ty lova’e.
\v 10 Aa ie tsy aman-drahalahy, le hatolo’o an-droahalahin-drae’e ty lova’e.
\v 11 Aa naho tsy aman-drahalahy ty rae’e le hatolo’o amy ze longo marine aze amy fifokoa’ey i lova’ey, vaho ie ty handova aze; ho fañè-jaka amo ana’ Israeleo zay amy nandilia’ \nd Iehovà\nd* i Mosèy.
\s1 Norizañe handimbe i Mosè t’Iehosoa
\p
\v 12 Aa le hoe t’\nd Iehovà\nd* amy Mosè: Mañambonea am-bohi’ Abarìme mb’ atoy, le oniño i tane atoloko amo ana’ Israeleoy.
\v 13 Aa ihe mahaisak’ aze, le hatontoñe amo longo’oo manahake ty nanontoñañe i Aharone amo raha­lahi’eo.
\v 14 Amy te niola’o i lilikoy amy nifandiera’ i valobohòkey am-patrambei’ i Tsiney, ihe tsy nañonjoñe ty engeko añatrefa’ iereo amy ranoy. (Ie i rano natao Meribà e Kadese am-pa­tram-bei’ i Tsiney.)
\p
\v 15 Le nisaontsy am’ \nd Iehovà\nd* t’i Mosè nanao ty hoe,
\v 16 Ee te hanendre ondaty hifehe i valobohòkey t’\nd Iehovà\nd* Andrianañaharen’ arofo’ ze hene nofotse,
\v 17 ie ty hiakatse naho hizilik’ añatrefa’ iareo, naho hiaolo iareo te mionjoñe, vaho hampipoly iareo, tsy mone hanao lian’ añondry tsy amam-piarake ty valobohò’ \nd Iehovà\nd*.
\p
\v 18 Le hoe t’\nd Iehovà\nd* amy Mosè: Rambeso t’Iehosoa, ana’ i None, ondaty aman’ arofo, le anampezo fitàñe;
\v 19 avotraho aolo’ i Elazare naho añatrefa’ i valobohòkey re le orizo am-pahaoniña’ iareo.
\v 20 Le andivao ama’e ty lili’o, hivohora’ ty valobohò’ Israele.
\v 21 Hijohañe añatrefa’ i Elazare mpisoroñe re, le ie ty hañontane ho aze ami’ ty fizakà’ i Orime añatrefan’ Añahare. Amy saontsi’ey ty hiavota’ iareo vaho amy saontsi’ey ty hiziliha’ iareo; ie naho o ana’ Israele mindre ama’eo, i valobohòkey.
\v 22 Aa le nanoe’ i Mosè i nandilia’ \nd Iehovà\nd* azey. Rinambe’e t’Ie­ho­soa vaho nampiheove’e añatrefa’ i Elazare mpisoroñe naho i valobohòkey;
\v 23 le nanongoa’e fitàñe vaho namantok’ aze, amy natoro’ \nd Iehovà\nd* am-pità’ i Mosey.
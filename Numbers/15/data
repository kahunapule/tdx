\c 15
\s1 Enga Ila’e
\p
\v 1 Hoe ty nitsara’ \nd Iehovà\nd* amy Mosè:
\v 2 Misaontsia amo ana’ Israeleo, le ano ty hoe: Naho mimoak’ an-tane himoneña’ areo, i hatoloko anahareoy,
\v 3 ie manao soroñe am’ \nd Iehovà\nd*, ke enga ho lorañe he enga-ava-panta ke enga-tsatrin’ arofo he amo sa namantañañeo, le ho hàñin-kanintsiñe am’ \nd Iehovà\nd*, he boak’ an-tro-raik’ ao ke boak’ an-dia-raike ao,
\v 4 le ty mibanabana enga añatrefa’ \nd Iehovà\nd* ty hinday enga-mahakama, mona fahafolo’ ty efà linaro menake hine fahèfa’e,
\v 5 naho divay fahèfa’ ty hine ho enga-rano ihentseñañe, le ke amy soroñey, he amy engay, ho ami’ty vik’ añondry.
\v 6 Aa naho añondrilahy, le ho hajarie’o ty mona roe ampahafolo’ ty efà linaro menak’ ampaha-telo’ ty hine ho enga-mahakama;
\v 7 le ho enga-rano: ibanabanao divay hine ampahatelo’e ho hàñin-kanintsiñe am’ \nd Iehovà\nd*.
\v 8 Aa naho mañenga bania hisoroñañe ke hañenek’ ava-panta, he ho fañanintsiñe am’ \nd Iehovà\nd*,
\v 9 le hengaeñe mitraok’ amy baniay ty enga-mahakama: telo ampahafolo’ ty efà mona linaro menake hine vaki’e,
\v 10 le hengae’o ty divay hine vaki’e ho enga rano hisoroñañe, hàñin-kanintsiñe am’ \nd Iehovà\nd*.
\p
\v 11 I hoe zay ty ho sata amy ze añombe ndra añondrilahy, naho ze vik’ añondri­lahy ndra vik’ose.
\v 12 Ty ami’ty hamaro ihentseñañe, le sindre anoeñe ty ami’ty ia’e.
\v 13 Songa hanao zay ze samak’ amy taney, ie mañenga soroñe ho hàñin-kanintsiñe am’ \nd Iehovà\nd*.
\v 14 Aa naho mitaveañe ama’ areo ty renetane, ke ia ia hom’bama’ areo amo tarira’ areo iabio, ie te hañenga soroñe ho hàñin-kanintsiñe am’ \nd Iehovà\nd*; le mira ami’ty fanoe’ areo ty hanoe’e.
\v 15 Ty amy valobohòkey, fañè raike ty hifehe anahareo naho i renetane mpimoneñe aoy, fañè nainai’e tsy modo amo hene tarira’ areo mifandimbeo; manahak’ anahareo avao ze renetane añatrefa’ \nd Iehovà\nd*.
\v 16 Fetse raike naho fepetse raike ty anahareo naho ze renetane mpitaveañe ama’ areo ao.
\p
\v 17 Hoe ty nitsara’ \nd Iehovà\nd* amy Mosè:
\v 18 Saontsio ty hoe o ana’ Israeleo: Ie mimoak’ amy tane aneseako anahareoy ao,
\v 19 naho mikama amy mahakama’ i taney le mañengà engan-kavoañe am’ \nd Iehovà\nd*.
\v 20 Ami’ty valohan-koba’ areo ty hañengà’ areo mofo ho engan-kavoañe; hambañe ami’ty engan-toem-pifofohañe ty hañengà’ areo.
\v 21 Hatolo’ areo ho enga am’ \nd Iehovà\nd* ty lengon-koba valoha’e, hengae’ o hene tarira’ areo mifandimbeo zay.
\p
\v 22 Aa ie mandilatse\f + \fr 15:22  \ft Vol 15:22-31, Sor 4:1-35\f* tsy mahambeñe o lily retiañe, o nitsarae’ \nd Iehovà\nd* amy Mosèo—
\v 23 toe ze hene tsara linili’ \nd Iehovà\nd* am-pità’ i Mosè, ampara’ i andro nitaroña’ \nd Iehovà\nd* i liliy pak’ amo hene tarira’ areoo—
\v 24 ie amy zao, naho mandilatse tsy satrie’e i valobohòkey, ie nietak’ am-pihaino’e, le hengae’ i valobohòkey ty ana’ ty tro’e raike, ty bania hisoroñañe ho hàñin-kanintsiñe am’ \nd Iehovà\nd* rekets’ i enga-mahakama’ey naho i enga-rano’ey, am-pañè, vaho ty vik’oselahy ho engan-kakeo.
\v 25 Le hefera’ i mpisoroñey i valobohò’ Israeley vaho ho haha iereo kanao tsy nisatrieñe, naho fa nasese’ iereo i enga’ iareoy; enga nisoroñañe am’ \nd Iehovà\nd*, naho i engan-kakeo nengaeñe añatrefa’ \nd Iehovà\nd*y, amy fandilara’ iareoy.
\v 26 Aa le hapoke t’ie tsy ho ami’ty valobohò’ Israele naho tsy ho amo renetane mpimoneñe ama’eo, amy te songa añate’ i lilatse tsy nisatrieñey i màroy.
\p
\v 27 Aa naho ondaty raike ty mandilatse tsy satrie’e , le hengae’e ty vik’ose vave’e ho engan-kakeo,
\v 28 le hefera’ i mpisoroñey indaty nandilatse tsy an-tsatrie’ey, ie toe nandilatse fe tsy nitsatrie’e, añatrefa’ \nd Iehovà\nd*, hañeferañe aze, le halio-tahiñe.
\v 29 Ho raike ty fetse mifehe ze mandilatse tsy satrie’e , ke tarira’ o ana’ Israeleo, he renetane mpitaveañe am’ iereo ao.
\v 30 Fe t’indaty mañonjo haoke handilatse, ke ie samak’ amy taney ao, ke renetane, ie manirika \nd Iehovà\nd*, le haitoañe am’ on­dati’eo indatiy,
\v 31 amy te ninjè’e ty tsara’ \nd Iehovà\nd* naho niotà’e i lili’ey, toe haitoañe za­fezanake indatiy vaho ho vavè’e i hakeo’ey.
\s1 Lilatse ami’ty Sabata
\r Avo 31.12-17
\p
\v 32 Ie tam-patrambey añe o ana’ Israeleo le nahaisake ondaty nanontoñe hatae ami’ty andro Sabotse.
\v 33 Aa le nasese’ o nahaisak’ aze nanontoñe hataeo mb’ amy Mosè naho i Aharone vaho i valobohòkey mb’eo;
\v 34 le najo’ iareo an-drohy ao heike fa mbe tsy tsinara ty hanoañe aze.
\v 35 Le hoe t’\nd Iehovà\nd* amy Mosè, tsy mete tsy havetrake indatiy; songa handretsake vato ama’e alafe’ i tobey i valobohòkey.
\v 36 Aa le amy nandilia’ \nd Iehovà\nd* i Mosèy: nasese’ i valobohòkey alafe’ i tobey re naho rinetsam-bato vaho nihomake.
\s1 Riran-Tsarimbo
\p
\v 37 Le hoe ty nitsara’ \nd Iehovà\nd* amy Mosè:
\v 38 Misaontsia amo ana’Israeleo ty hanoa’ iereo fole mirandrañe an-kotson-tsaro’ iareo nainai’e amo hene tarira’ iareo mifandimbeo, songa haharo’ iareo amo fole mirandrañe an-kotson-tsaroñeo ty fole manga.
\v 39 Ty sata’ o boram-poleo ama’ areo, le ie isa’ areo ro hahatiahy o lili’ \nd Iehovà\nd* iabio vaho hanoe’ areo, soa tsy horihe’ areo ty arofo’ areo naho o fihaino’ areo mampandrì­keo,
\v 40 fa ho tiahi’ areo le hene hanoe’ areo o lilikoo, vaho hiavake ho aman’ Añahare’ areo\f + \fr 15:40  \ft Avo 20:6, Its 7:9, 11:1, 30:16, Nek 1:5, Dan 9:4, Jn I 5:2-3, Jn II 1:6\f*.
\v 41 Zaho \nd Iehovà\nd* Andrianañahare’ areo ninday anahareo nienga an-tane Mitsraime añe ho Andrianañahare’ areo: Zaho \nd Iehovà\nd* Andrianañahare’ areo.
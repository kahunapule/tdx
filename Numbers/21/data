\c 21
\s1 Ty Mereñe Torisìke
\p
\v 1 Ie jinanji’ i Arade Mpanjaka nte-Kanàne nimoneñe Atimo añe te niary mb’e Atarime mb’eo t’Israele, le nia­ly am’ Israele re vaho nendese’e am-bahotse ty ila’e.
\v 2 Aa le nifanta am’ \nd Iehovà\nd* t’Israele nanao ty hoe, Naho toe hasese’o am-pità’ay ondaty rezao le fonga harotsa’ay o rova’eo.
\v 3 Nihaoñe’ \nd Iehovà\nd* ty fiarañanaña’ Israele le nasese’e ama’e o nte-Kanàneo; fonga finongo’ iareo o rova’eo; vaho natao \f + \fr 21:3 \ft Kormà: kila fongotse\f*Kormà i taney.
\v 4 Niavotse boak’ am-Bohi-Hore eo le nionjoñe mb’ an-dalañe migo­dañe mb’amy Ria-Binday mb’ eo, hiariañe i tane’ Edomey; fe nahangoae ondatio i liay.
\v 5 Le nañinje an’ Andrianañahare naho i Mosè ondatio ami’ ty hoe: Aa vaho akore t’ie nin­desa’o niakatse i Mitsraime hive­trake am-patrambey atoy, ie tsy ama’ mahakama ndra rano naho mampangorý anay ty mofo maivañe toy.
\v 6 Aa le nañiraha’ \nd Iehovà\nd* merem-boreke ty añivo’ ondatio ze nañehetse ondaty vaho maro amo ana’ Israeleo ty nifitake.
\v 7 Aa le nimb’ amy Mosè mb’eo ondatio nanao ty hoe: Nandilatse ami’ ty nañinjea’ay azo naho \nd Iehovà\nd*; ihalalio am’\nd Iehovà\nd* ty hanintaha’e o mereñeo. Aa le nihalaly ho a ondatio t’i Mosè.
\v 8 Le hoe t’\nd Iehovà\nd* amy Mosè, Itseneo sare merem-boreke le asampezo ami’ty bodan-katae; le ho veloñe ze hene ondaty nihehereñe, mitalahatse ama’e.
\v 9 Aa le namboare’ i Mosè an-torisìke i mereñey naho nasampe’e an-katae, aa naho nihehetse ondaty ty mereñe, ie nañente i mereñe torisìkey le niveloñe.
\v 10 Nionjoñe amy zao o ana’ Israeleo le nitobe e Obote.
\v 11 Niavota’ iareo ty Obote vaho nitobe e Iai’haabarime, am-patrambey atiñana’ i Moabe mb’ am-panjirihan’ andro mb’eo.
\v 12 Nionjoñe boak’ ao iereo le nitobe am-Bavatane’ i Zerede ao.
\v 13 Hirik’ ao iereo niavotse vaho nitobe alafe’ i Arnone amy fatrambey mifototse an-tane’ o nte-Emoreoy; amy te efe-tane’ i Moabe i Arnoney, mañefetse i Moabe amo nte-Emoreo.
\v 14 Zay ty nanoeñe amo Boke’ o Ali’ \nd Iehovà\nd*oo ty hoe: Oahebe e Sofà, o toraha’ i Arnoneo,
\v 15 naho ty teva’ o torahañeo ze mivariñe mb’an toe’ i Are, naho miefetse amy Moabe.
\v 16 Ie hirik’ ao nimb’e Bire mb’eo, i vovoñe nitsarae’ \nd Iehovà\nd* amy Mosèy ty hoe, Atontono ondatio hanjotsoako rano.
\v 17 Le hoe ty nisaboe’ Israele:
\q1 Mivoaña ry vovoñeo, isabo!
\q1
\v 18 ty vovo nalente’ o talèo,
\q1 hinali’ ty roandria’ ondatio,
\q1 an-kobaiñe, an-tsara’ i Mpandily.
\p Ie boak’am-patrambey ao le nañavelo pak’e Matanà,
\v 19 le boake Matanà mbe Mahaliele mb’eo, le hirike Mahaliele mb’e Bamote mb’eo,
\v 20 vaho boake Bamote am-bavatane’ i Moabe mb’ an-dengo’ i Pisgà mitolike mb’amy ratraratray añe.
\s1 Gioke t’i Sihone
\r Its 2.26-37
\p
\v 21 Le nañitrike mb’amy Sihone mpanjaka’ o nte-Emoreo t’Israele, nanao ty hoe:
\v 22 Adono hiranga ty tane’o zahay. Tsy hivìke mb’ an-teteke ndra mb’ an-tane-bahe; tsy hikama rano am-bovoñe. Hañorike i Karanan­gam-Panjakay avao ampara’ te losore’ay ty efe-tane’o.
\v 23 F’ie tsy napo’ i Sihone hiranga i efe’ey. Aa le natonto’ i Sihone ondati’e iabio vaho niavotse haname Israele am-patram-bey ey, le nivotrake e Iàhatse re naialy am’ Israele.
\v 24 Zinevo’ Israele an-delam-pibara vaho tinava’e i tane’ey boak’ amy Arnoney pak’ ami’ ty Iaboke naho pak’ amo nte-Amoneo amy te fatratse ty efe-tane’ o ana’ i Amoneo.
\v 25 Aa le fonga rinambe’ Israele o rova’eo vaho songa nimo­neña’ Israele o rova’ o nte-Emoreo, e Khesbone naho o hene ana-drova’eo.
\v 26 Nirova’ i Sihone mpanjaka’ o nte-Emoreo ty Khesbone; niazo’e te nialy amy mpanjaka’ i Moabey taoloy vaho fonga rinambe’e i tane’e pak’amy Arnoney.
\v 27 Aa le hoe ty onin-tsaontsin-droae:
\q1 Antao mb’e Khesbone mb’eo, hamboatse naho hañafatratse ty rova’ i Sihone
\q1
\v 28 Fa niakatse i Kesobone ty afo,
\q1 lel’ afo boak’ an-drova’ i Sihone,
\q1 nagodra’e i Are’ i Moabey
\q1 o talen-kaboa’ i Arnoneo.
\q1
\v 29 Hekoheko ama’o ry Moabe,
\q1 Rinotsake nahareo nte-Kemose:
\q1 napo’e ho gike o ana-dahi’eo,
\q1 naho o anak’ampela’eo ho mpirohi’
\q1 i Sihone, mpanjaka’ i Emorey.
\q1
\v 30 Linihi’ay ambane iereo:
\q1 Nihomake t’i Khesbone pak’e Dibone,
\q1 le natsafe’ay pak’e Nofà,
\q1 naho pak’e \f + \fr 21:30 \ft Medebà: hadeongaritse\f*Medebà.
\p
\v 31 Aa le nimoneñe an-tane’ Emore ao t’Israele.
\v 32 Nampihitrife’ i Mosè ty hitingañe Ia’azere le rinambe’e o tanà’eo vaho nanoe’e soike ze nte-Emore tao.
\s1 Gioke t’i Oge
\r Its 3.1-22
\p
\v 33 Nitsile iereo, nañavelo an-dalañe mb’e Basane mb’eo; le niavotse hifanalaka am’iareo t’i Oge mpanjaka’ i Basane rekets’ ondati’e iabio, hañotakotake e \f + \fr 21:33 \ft Edrey: fiandrazañe\f*Edrey.
\v 34 Aa hoe t’\nd Iehovà\nd* amy Mosè, Ko ihembaña’o, fa natoloko am-pità’o rekets’ ondati’e iabio naho i tane’ey. Ano ama’e hambañe amy nanoa’o amy Sihone mpanjaka’ o nte-Emore nimpifehe’ i Khesboneoy.
\v 35 Aa le zinevo’ iareo naho o ana-dahi’eo naho ondati’eo, ampara t’ie tsy aman-tsengaha’e vaho rinambe’iereo i tane’ey.
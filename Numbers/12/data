\c 12
\s1 Farahi’ i Aharone naho i Miriame
\p
\v 1 Ie amy zao, nifosae’ i Miriame naho i Aharone t’i Mosè amy nte-Kose nengae’ey; ie nañenga ampela nte-Kose ho tañanjomba’e.
\v 2 Le hoe iereo, I Mosè avao hao ty nampi­tsara’ \nd Iehovà\nd*? Tsy itika ka hao ty nilañonà’e. Jinanji’ \nd Iehovà\nd* izay.
\v 3 Toe ondaty nimpirè-batañe t’i Mosè, lombolombo ze hene ondaty ambone ty tane toy.
\v 4 Aa le nanao ty hoe amy Mosè naho i Aharone vaho i Miriame amy zao t’\nd Iehovà\nd*, Akia nahareo telo, mb’ an-kibohom-pamantañañe mb’eo! Aa le niavotse mb’eo i telo rey.
\v 5 Nizotso amy rahoñe nijoalay t’\nd Iehovà\nd* naho nijohañe an-dalambei’ i kivohoy vaho kinanji’e t’i Aharone naho i Miriame le niheo mb’eo iereo roe.
\v 6 Le hoe re, Janjiño o entakoo: naho ama’ \nd Iehovà\nd* ty mpitoky le anoñonako vatañe añ’ aroñaroñe vaho itaroñako ami’ty nofy.
\v 7 Fe tsy izay amy Mosè mpitoroko; Ie matoe amy hene trañokoy.
\v 8 Ie ty taroñako falie am-palie, an-kazavàñe fa tsy aman-drazan-tsara; ie ty mahaisake ty talinjo’ \nd Iehovà\nd*. Tsy nahahembañe anahareo hao ty nañinje i Mosè mpitorokoy?
\v 9 Aa le nisolebotse am’ iereo ty haviñera’ \nd Iehovà\nd*, le nienga re.
\p
\v 10 Aa naho nienga boak’ ambone’ i kivohoy i rahoñey le nizoeñe te angamae t’i Miriame, foty mika­tsatsaoke. Ie nitolik’ amy Miriame t’i Aharone, nizoe’e te angamae.
\v 11 Le hoe t’i Aharone amy Mosè, O ry talèko! miambane ama’o, ko apo’o ama’ay i fandilara’aiy, i hakeo nanoe’ay an-kagegeañey.
\v 12 Ehe ko ampi­hambañe’o ami’ty lolo niboloañe boak’ an-tron-drene’e ao, ie fa voroke ty antsasa’ o nofo’eo.
\v 13 Aa le nitoreo am’ \nd Iehovà\nd* t’i Mosè nanao ty hoe, Ry Andrianañahare, mihalaly ama’o: Jangaño re!
\v 14 Le hoe t’i \nd Iehovà\nd* amy Mosè, Naho nitsorihan-drae’e an-tarehe’e, tsy ho nivavè’e fito andro hao ty hasalara’e? Aa le adono re hagabeñe alafe’ i tobey fito andro; ie modo le rambeseñe indraike.
\v 15 Aa le narindriñe alafe’ i tobey fito andro t’i Miriame; le tsy nionjoñe ka ondatio am-para’ te nampihovaeñe ao indraike t’i Miriame.
\p
\v 16 Añe izay le nienga i Katserote ondatio nitobe am-patrambei’ i Parane añe.
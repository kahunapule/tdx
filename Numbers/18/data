\c 18
\s1 Ty Lili’ o Mpisoroñe nte-Levio
\p
\v 1 Hoe ty nitsara’ \nd Iehovà\nd* amy Aharone: Ihe naho o anadahi’oo miharo amo anjomban-droae’oo ro hivave o hakeo’ i efe-miavakey, le ihe rekets’ o anadahi’oo ro hivave o tahi’ i fisoroñañeio.
\v 2 Aa le endeso mb’ etoa ka o rahalahi’oo, i fifokoa’ i Leviy, i fifokoan-droae’oy, hireketse ama’o, hitoroñe azo, ihe naho o ana’oo, añatrefa’ i kibohom-pañinay.
\v 3 Hiatrak’ azo iereo vaho hañambeñe i kivoho iabiy, fe tsy harinea’ iareo o fana’ i efe-miavakeio naho i kitreliy tsy mone hivetrake, ie naho inahareo.
\v 4 Hampireketeñe ama’o iereo hamandroñe i kibohom-pamantañañey amy ze hene fitoloñañe amy kivohoy fe tsy hiharinea’ t’indaty tsotra.
\v 5 Le ho toloñe’ areo o raha miavakeo, hatrafe’ areo i kitreliy, tsy hifetsahan-kaviñerañe o ana’ Israeleo.
\v 6 Le Zaho, toe Zaho ty nandrambe o nte-Levy rahalahi’ areoo boak’amo ana’ Israeleo, ie nengaeñe ho ravoravo am’ \nd Iehovà\nd* ho anahareo, hanoe’e o fitoroñañe an-kibohom-pamantañañeo.
\v 7 Le ihe naho o ana’o rekets’ ama’oo ro hañambeñe o fisoroña’ areoo amy ze hene mioza amy kitreliy, le ho toroñe’ areo ze ankalo’ i lamba fañefetsey ao. Atoloko azo ho fitoroñan-karavòañe i fisoroñañey, fe havetrake ze ondaty tsotra miharine eo.
\s1 Ty Anjara’ i Mpisoroñey
\p
\v 8 Hoe ty nitsara’ \nd Iehovà\nd* amy Aharone: Zaho, toe Zaho ty nanolots’ azo o engan-kavoakoo, le navìko ho azo naho o ana’oo ho amy fañorizañey ze hene navi’ o ana’ Israeleo. Natoloko ami’ty fañorizañe naho amo o ana’oo ho fañè nainai’e.
\v 9 Ho azo amo raha miava-do’e navotso­tse amy afoio; ze hene enga’ iareo: ze enga-mahakama iaby, ze soron-kakeo iaby; ze hene engan-dilatse mete ho banabanae’ iereo amako ro miava-do’e ama’o naho amo ana’oo.
\v 10 Ho kamae’ areo an-toetse miavake ao, ze lahilahy iaby ty hikama ama’e, fa navaheñe ho ama’o.
\v 11 Ho azo ty enga-kavoañe amo engae’ iareoo, naho ze enga ahelahela’ o ana’ Israeleo, le fa natoloko azo naho amo ana-dahi’oo naho o anak’ ampela’o mindre ama’oo ho fañè nainai’e, ie mete kamae’ ze malio añ’ anjomba’o ao.
\v 12 Fa natoloko azo ze hene soa amo menakeo naho ze fonga soa amo divai-vaoo naho amy ampembay: ty loha-voñe engae’ iereo am’ \nd Iehovà\nd*.
\v 13 Azo ze hene lengom-boa an-tane’e añe engae’ iereo am’ \nd Iehovà\nd*o, songa mete mikama ama’e ze malio añ’anjomba’o ao.
\v 14 Hene azo ze atokañe e Israele ao.
\v 15 Azo ka ze manoka-koviñe valoha’e, ze engaeñe am’ \nd Iehovà\nd*, he ondaty ke hare; fe toe ho jebañeñe o tañoloñoloña’ ondatio, vaho havahañe ka ze valohan’ ana’ o biby tsy malioo.
\v 16 Le ty vilin’ ai’e, mifototse amy valò­ham-bola’ey ty ijebañañe aze; ze anjoanjoa’ o azey, sekele lime ty vili’e an-tseke­len-toe-miavake (gerà roapolo zay).
\v 17 Fe tsy havaha’ areo ze valohan’ anak’ añombe naho valohan’ anak’ añondry naho ty valohan’ anak’ ose, fa miavake. Hadasi’ areo añariari’ i kitreliy ty lio vaho hisoroña’o ty safo’e ho enga olorañe, hàñin-kanintsiñe am’ \nd Iehovà\nd*.
\v 18 Le ho azo o hena’eo, ho azo hambañe amy tratran-kelahelay naho i tso’e havanay.
\v 19 Ze enga avoañe amo raha miavake engae’ o ana’ Israeleo am’ \nd Iehovà\nd*o le fa natoloko azo naho amo ana-dahi’oo naho amo anak’ ampela’o mindre ama’oo ho fañè tsy modo, ho fañinan-tsira nainai’e ama’o naho amo tarira’oo añatrefa’ \nd Iehovà\nd*.
\p
\v 20 Le hoe t’\nd Iehovà\nd* amy Aharone: tsy hanan-dova an-tane’ iareo rehe, naho tsy hanañ’ anjara am’ iereo ao; Zaho ro anjara’o naho lova’o amo ana’ Israeleo.
\p
\v 21 Naho o nte-Levio, toe nitolorako ze fonga fahafolo’ Israele ho fanañañe hasolo ty fitoroñañe itoroña’ iareo, ty fitoloñañe an-kibohom-pamantañañe ao.
\v 22 Tsy ho harinè’ o ana’ Israeleo ka i kibohom-pamantañañey henane zao tsy mone hivave hakeo vaho hivetrake.
\v 23 O nte-Levio avao ty hifanehak’ amo tolon-draha’ i kibohom-pamantañañeio, le ho vavè’ iereo o hakeo’eo; ho fañè nainai’e amo hene tarira’ areo mifandimbeo, f’ie tsy hanan-dova añivo o ana’ Israeleo,
\v 24 amy te nitolorako ty faha­folo avì’ o ana’ Israeleo ho engan-kavoañe am’ \nd Iehovà\nd*, ie ty lova natoloko amo nte-Levio, toe vinolako t’ie tsy hanan-dova amo ana’ Israeleo.
\p
\v 25 Le nitsara amy Mosè t’\nd Iehovà\nd* nanao ty hoe:
\v 26 Saontsio amo nte-Levio ty hoe: Naho rambese’ areo amo ana’ Israeleo i fahafolo natoloko anahareo ho lova’areoy, le añengào enga-kavoañe am’ \nd Iehovà\nd* ty fahafolo’ i fahafoloy.
\v 27 Le ho volili­eñe ama’ areo hambañe amy t’ie i mahakama boak’ an-toe-pamofohañey; naho te boak’ ami’ty hapea’ i fipi­ritan-divaiy i enga havi’ areoy.
\v 28 Aa le havi’ areo ho am’ \nd Iehovà\nd* ty enga-kavoañe boak’ amo fahafolo rambese’ areo amo ana’ Israeleo le i enga-kavoañe navike ho am’ \nd Iehovà\nd*y ty hatolo’ areo amy Aharone mpisoroñe.
\v 29 Amo hene enga atolotse ama’ areoo, le havi’ areo ze havìke am’ \nd Iehovà\nd*; ze hene soa ama’e naho ty miavake ama’e.
\v 30 Aa le ano ty hoe: Naho avi’ areo ty soa ama’e, le ho volilieñe amo nte-Levio ho mahakama nasisa an-toe-pamofohañe ey naho ty fitomboa’ i fipiritan-divaiy.
\v 31 Azo’ areo kamaeñe ndra aia aia zay, inahareo naho o keleia’ areoo amy te tambe’ areo ty amy fito­loña’ areo amy kibohom-pamantañañeiy.
\v 32 Aa kanao avi’ areo ty soa ama’e le tsy hivavea’ areo hakeo, vaho ko leore’ areo o enga’ miava’ o ana’ Israeleoo tsy mone hivetrake.
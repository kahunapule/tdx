\c 28
\s1 O Enga Boak’Androo
\r Avo. 29.38-46
\p
\v 1 Hoe ty nitsara’ \nd Iehovà\nd* amy Mosè:
\v 2 Lilio o Ana’ Israeleo naho ano ty hoe: Ambeno’ areo amy andro famantañañ’ azey ty hañengàñe amako i hanekoy, i soroñañe amako ho hàñin-kanintsiñe amakoy.
\v 3 Le ano ty hoe iereo: Zao ty hisoroñañe am’ \nd Iehovà\nd* andro am-pohatse ho lilim-pisoroñañe: vik’ añondrilahy roe tsy aman-kandra.
\v 4 Hengae’o maraindray ty vik’ añondry vaho hengae’o folakandro ty faharoe,
\v 5 reketse mona fahafolo’ ty efà linaro mena-piniritse fahèfa’ ty hine ho enga-mahakama.
\v 6 Ie lilim-pisoroñañe norizañe ambohi-Sinay añe ho hàñin-kanintsiñe, fisoroñañe am’ \nd Iehovà\nd*.
\v 7 Le songa añengañe enga-rano fahèfa’ ty hine i añondry roe rey; ailiñe am’ \nd Iehovà\nd* amy toe-miavakey i divay soay ho enga-rano.
\v 8 Engae’o ami’ ty folakandro i vik’ añondry ila’ey rekets’ i enga-maha­kama’ey naho i enga-rano’ey, hambañe amy nañengañe amy maraiñeiy ty hañenga’o aze: soroñe ho hàñin-kanintsiñe am’ \nd Iehovà\nd*.
\s1 Enga-t\nd Sabata\nd*
\p
\v 9 Ie ami’ty andro Sabotse, le vik’ añondrilahy roe tsy aman-kandra, naho mona fahafolo’ ty efa roe ho enga-mahakama, linaro menake naho i enga-rano’ey:
\v 10 zay ty hisoroñañe boa-t\nd Sabata\nd* ambone’ i enga hisoroñañe boak’ àndroy rekets’ i enga-rano’ey.
\s1 Engam-Pea-bolañe
\p
\v 11 Mañengà soroñe am’ \nd Iehovà\nd* amo jiri-bola’ areoo: bania roe, añon­drilahy raike, vik’ añondrilahy fito tsy aman-kandra;
\v 12 naho songa mona fahafolo’ ty efà telo linaro menake ty bania; naho fahafolo’ ty efà roe linaro menake ho enga-mahakama, i añondri­lahiy;
\v 13 le sindre mona fahafolo’ ty efà linaro menake ho enga-mahakama ty vik’ añondry, enga olorañe, hàñin-kanintsiñe, soroñañe am’ \nd Iehovà\nd*.
\v 14 songa ho divay vaki’ ty hine ty bania, sindre fahatelo’ ty hine i añondrilahiy vaho fonga fah’efa’ ty hine ty vik’ añondry. Izay ty hisoroñañe an-jiri-bola’ ze hene volañe amo taoñeo.
\v 15 Le forototò ho engan-kakeo am’ \nd Iehovà\nd* ty oselahy; ho tovo’ i soroñe boak’ andro rekets’ i enga-rano’eiy.
\s1 Enga amy Fihelañey
\r Its 23.5-14
\p
\v 16 Ami’ty andro faha-folo-efats’ambi’ i volam-baloha’ey ty Pèsa’ \nd Iehovà\nd*.
\v 17 Le hanoeñe sabadidake amy andro faha folo-lime-ambi’ i volañeiy; ho kamaeñe fito andro ty mofo po-dalivay.
\v 18 Hanao fañohara-miavake nahareo amy andro valoha’ey; tsy itolonan-draha.
\v 19 Le mibanabanà enga hisoroñañe am’ \nd Iehovà\nd*: bania roe, ty añondrilahy, naho ty vik’ añondrilahy fito, asoao te tsy aman-kandra.
\v 20 Mona linaro menake ty enga-maha­kama’ iareo, songa fahafolo’ ty efà telo ty bania, naho fahafolo’ ty efà roe i añondrilahiy;
\v 21 le sindre fahafolo’ ty efà ty vik’ añondry, ho a i vi’e fito rey;
\v 22 vaho oselahy ty ho engan-kakeo hañeferañe anahareo.
\v 23 Halankañe’ areo ho tovo’ i enga marain­draiñey, i enga boak’ androy.
\v 24 Izay ty fañengañe boak’ andro, fito andro, ty mahakama’ i enga fisoroñañey, hàñin-kanintsiñe am’\nd Iehovà\nd*, engaeñe ho tovo’ i enga boak’ àndroy naho i enga-rano’ey.
\v 25 le hanao fañohara-miavake nahareo ami’ty andro fahafito. Tsy itoloñan-draha.
\s1 Enga ami’ty Takatakan-Kereñandro
\r Its 23.15-22
\p
\v 26 Ie amy andron-dengom-boay, le mibanabanà enga-mahakama vao am’ \nd Iehovà\nd* amy sabadida-kereñandro’ areoy, le ano fañohara-miavake vaho ko mitolon-draha.
\v 27 Mibanabanà enga hisoroñañe ho hàñin-kanintsiñe am’ \nd Iehovà\nd*: bania roe, ty añondri­lahy raike vaho ty vik’añondrilahy fito,
\v 28 mitraok’ ami’ty mona linaro menake ho enga-mahakama’e: songa fahafolo’ ty efà telo ty bania, naho fahafolo’ ty efà roe i añondrilahiy
\v 29 sindre fahafolo’ ty efà ty vik’ añondry ho amy vi’e fito rey;
\v 30 vaho ty vik’ oselahy hañeferañe anahareo.
\v 31 Hengae’ areo ho tovo’ i soroñañe nainai’ey rezay, naho o enga mahakama’e naho enga-rano’e. Asoao t’ie tsy ho aman-kandra.
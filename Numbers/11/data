\c 11
\s1 Mitoreo an-Dratraratra ao
\p
\v 1 Ie añe, le niñeoñeoñe hoe mpitoreo an-kasotriañe, an-dravembia’ \nd Iehovà\nd* ondatio, aa ie jinanji’ \nd Iehovà\nd*, le niviañe ty haviñera’e, naho nisolebotse am’ iareo ty afo’ \nd Iehovà\nd*, namorototo ty añ’ olo’ i tobey.
\v 2 Aa le nikaikaik’ amy Mosè ondatio naho nihalaly am’ \nd Iehovà\nd* t’i Mosè vaho nakipeke i afoy.
\v 3 Aa le natao’e ty hoe Taberà\f + \fr 11:3  \ft taberà: miforehetse\f* i taney amy te niforehetse am’iareo ty afo’ \nd Iehovà\nd*.
\p
\v 4 Teo te nivariñe an-kasijý o piaroteñe am’iareoo; mbore nibabababa ka o ana’ Israeleo ami’ty hoe: Ia ty hanjotso hena ama’ay?
\v 5 Tiahi’ay o fiañe nikamae’ay tsy amam-bili’e e Mitsraime añeo naho ty kiseny, ty vazavo, ty foti-voly, ty tangolo vaho o tangolo-laio;
\v 6 fe mifoezapoezake henaneo; tsy ino ty aolom-pihaino’ay, naho tsy ty màne tiañ’ avao!
\p
\v 7 Nanahake voan’ ahepoty i maney fe nimena hoe vañemba.
\v 8 Namory aze mbeo’ mbeo ondatio, le ke dinemodemo’e am-bato fandisañañe, he nilisane’e an-deoñe, naho nahandroeñe am-balàñe vaho namboareñe mofo-vonga’e; ty hafiri’e le hoe mofo natoñak’ ami’ty menake.
\v 9 Nivotrak’ amy tobey ty zono te haleñe le nindre nihintsañe ama’e i maney.
\p
\v 10 Ie jinanji’ i Mosè ty fangoihoi’ ondatio, nanitsike o hasavereña’eo, songa lahilahy an-dalan-kiboho’e eo, le nisolebotse ty haviñera’ \nd Iehovà\nd*; toe niboseke ka t’i Mosè.
\v 11 Aa le hoe t’i Mosè am’ \nd Iehovà\nd*, Ino ty nanotria’o i mpitoro’oy? Le manao akore t’ie tsy nahaonim-pañisohañe am-pivazohoa’o, kanao nampijinie’o o kilanka’ ondaty iaby retiañe?
\v 12 Zaho hao ty nampi­tson­kèreñe ondatio? Zaho hao ty rae’ iareo, kanao anoa’o ty hoe: Otroño añ’araña’o ao manahake ty fiotroña’ ty mpiatrak’ ajaja, pak’an-tane nifanta’o aman-droae’ iareo?
\v 13 Aia ty hahatreavako hena hazotsoko am’ ondatio? Ami’ty fitoreova’ iareo ty hoe, Meo hena ho kamae’ay!
\v 14 Tsy leoko vavèñe ondaty retia, zaho raike, fa loho mavesatse amako.
\v 15 Aa naho zao ty anoa’o ahy le ehe avetraho am-pañohofan-doza, naho toe nahatrea fañisohañe am-pivazohoa’o, fa ko apo’o ho treako o faloviloviakoo!
\s1 Ty Roandriañe Fitompolo
\p
\v 16 Aa le hoe t’\nd Iehovà\nd* amy Mosè: Anontoño ondaty fitompolo amo roandria’ Israeleo, ze fohi’o te mpiaolo’ ondatio naho mpameleke iareo; le ampihovao mb’ an-kibohom-pamantañam-beo, hitrao-pijohañe ama’o.
\v 17 Le hizotso mb’eo raho hifanaontsy ama’o, le handivako am’ iereo i Arofo ama’oy vaho hitrao-pivave ondatio ama’o, soa te tsy ihe avao ty hivave.
\v 18 Le ano ty hoe amy màroy, Miefera vatañe ho ami’ ty hamaray, fa hikama hena amy niroveta’ areo am-pijanjiña’ \nd Iehovà\nd* ami’ty hoe, Ia ty hanjotso hena ama’ay? Ie nierañ’ e Mitsraime añe. Aa le hanjotsoa’ \nd Iehovà\nd* hena, vaho hikama nahareo.
\v 19 Tsy indraik’ andro ty hikama’areo, tsy roe andro, tsy lime andro, tsy folo andro, tsy roapolo andro,
\v 20 fa volañe raike, ampara’ te miakatse am-piantsona’ areo vaho hampangorý anahareo, amy te nisirikae’ areo t’\nd Iehovà\nd* añivo’ areo ao, ie nangololoike añatrefa’e ami’ty hoe, Ino ty niavotan-tika i Mitsraime?
\v 21 Aa hoe t’i Mosè, Lahin-defo enen-ketse o mañariseho ahio; Ihe manao amako ty hoe, Hanjotsoako hena hikama’ iareo volañe raike.
\v 22 Handentàñe añondry naho añombe hao, hahatsake iareo? Ke hanontonañe ze hene fiañe an-driak’ ao?
\v 23 Le hoe t’\nd Iehovà\nd* amy Mosè, Nitomoreñe hao ty fità’ \nd Iehovà\nd*? Mbe ho oni’o aniany ke ho tafetetse i rehakoy ke tsie.
\p
\v 24 Aa le niakatse añe t’i Mosè naho sinaontsi’e am’ iereo i tsara’ \nd Iehovà\nd*y, le natonto’e t’indaty fitompolo amo roandria’ ondatio vaho najado’e añariari’ i kivohoy.
\v 25 Le nizotso amy rahoñey t’\nd Iehovà\nd* nangalak’ amy Arofo ama’ey vaho natolo’e amy roandriañe fitompolo rey; ie nivotraha’ i Arofoy le nitoky, fa tsy nainai’e.
\p
\v 26 Toe mbe nitambatse an-tobe ao t’indaty roe ama’e: i Eldade ty tahina ty raike naho i Medade ty tahina’ ty raike, vaho nivotrak’ am’iereo i Arofoy. Toe sinokitse iereo fe tsy nañavelo mb’ amy kivohoy mb’eo, fa nitoky an-tobe ao.
\v 27 Le nihitrihitry mb’amy Mosè mb’eo ty ajalahy nitalily ama’e ty hoe: Mitoky an-tobe ao t’i Eldade naho i Medade.
\v 28 Aa le hoe ty natoi’ Iehosoa ana’ i None, mpiamy Mosè ampara’ ty nahaajalahy aze: O talèko, rarao iereo!
\v 29 Le hoe t’i Mosè ama’e, Mamarahy ahy v-iheo? Ee te songa nimpitoky ondati’ \nd Iehovà\nd*o, naho sindre nampivotraha’ \nd Iehovà\nd* i Arofo’ey!
\v 30 Aa le nimpoly mb’an-tobe mb’eo t’i Mosè naho o roandria’ Israeleo.
\s1 O Hatrakatrakeo
\p
\v 31 Aa le boak’ am’ \nd Iehovà\nd* ty tioke ninday hatrakatrake hirik’ an-driak’ añe, le nampipoha’e marine i tobey ie nahatakatse lia’ andro raike mb’atia vaho lia’andro raike mb’eroa añariari’ i tobey; ni-roe kiho ambone’ i taney varañe ty fitoabo’e.
\v 32 Aa le nifanehak’ amy àndroy naho amy haleñey naho amy loakandroy ondatio nijohañe ey nanontoñe o hatrakatrakeo le ze nanontoñe tsy ampe mbe nahatsake folo homere; vaho songa nandafike ty aze marine i tobey.
\v 33 Fe mbe añivom-pamotsi’e ao i henay ie mbe tsy nitotoe’e, le nisolebotse am’ iereo ty haviñera’ \nd Iehovà\nd* vaho pinao’ \nd Iehovà\nd* ami’ty angorosy loza.
\v 34 Aa le natao’e \f + \fr 11:34  \ft Kibrate Hatàava: kiborin-kadrao\f*Kibrate Hatàavà i taney amy te eo ty nandentehañe ondaty aman-kadrao.
\v 35 Boake Kibrate Hata’avà ao ondatio ro nangovovòke mb’e Katserote mb’eo vaho nitobe e Katserote añe.
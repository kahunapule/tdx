\c 4
\p
\v 1 Ie jinanji’ i ana’ i Saole e Kebroney te nivilasy t’i Abnere, le nigebañe ty fità’e vaho ninevenevetse iaby o ana’ Israeleo.
\v 2 Ondaty roe ty nimpifehem-pirimboñañe amy ana’ i Saoley; ty raike natao Baanà\f + \fr 4:2  \ft Baanà: amy vale-fatey; an-kasotriañe\f*, naho ty tahina’ ty raike: Rekabe\f + \fr 4:2  \ft Rekabe: efa mira: tarihen-tsoavala efatse\f*, sambe ana’ i Rimone\f + \fr 4:2  \ft Rimone: Nonjoneñe; ampongabendañitse\f* nte Beerote\f + \fr 4:2  \ft Beerote: vovoñe; fampalangesañe\f*, ana’ i Beniamine; amy te nivolilieñe amy Beniamine t’i Beerote;
\v 3 aa le nibioñe mb’e Gitaime\f + \fr 4:3  \ft Gitaime: Fipiritan-divay\f* mb’eo o nte-Beeroteo, vaho nañialo ho renetane añe pake henaneo.
\v 4 Nanañ’ anadahy kepek’ am-pandia t’Ionatane ana’ i Saole, ie lime taoñe te pok’eo i talily i Saole naho Ionatane e Iezreeley le rinambe’ i mpiatrak’ azey naho nandrifitse ty lay; aa ie nitaentaeñe hipitsike le nidorasitse nahakepeke i natao Mefibosètey\f + \fr 4:4  \ft Mefibosete: miboak’am-bavako ty inje\f*.
\v 5 Niheo mb’eo i ana’ i Rimone nte-Beerote rey, i Rekabe naho i Baanà, le nivotrak’ añ’ anjomba’ Isbo­sete an-tsingilingilien’ andro, ie nandre am-pandreañe ao.
\v 6 Nimoak’ am-po i anjom­bay iereo nanao ho mpampibalike vare-bolè, le tinombo’ iareo ambane’ ty pa’e faha-lime ao; vaho nivoratsake t’i Rekabe naho i Baanà rahalahi’ey.
\v 7 Ie nimoak’ añ’ anjomba ao iereo, ie nandre am-pandrea’e an-trañom-pandrea’e ao, le tinombo’ iareo, vinono, naho kinitsi’ iereo ty añambone’e vaho nikatsakatsak’ amy haleñey niranga i montoñey.
\v 8 Nendese’ iereo mb’amy Davide e Kebrone mb’eo ty añambone’ Isbosete le nanao ty hoe amy mpanjakay, Ingo ty añambone’ Isbosete ana’ i Saole rafelahi’oy, i nipay ty fiai’oy, fa nondroha’ \nd Iehovà \nd*ty kabò’ i talèko mpanjakay amy Saole naho amy tiri’ey anindroany.
\v 9 Aa hoe ty natoi’ i Davide amy Rakabe naho i Baanà rahalahi’e, ana’ i Rimone nte-Beerote: Kanao veloñe t’\nd Iehovà \nd*nijebañe ty fiaiko amy ze atao rafelahy iaby,
\v 10 naho nitalily amako ty nanao ty hoe: Inao, vilasy t’i Saole. Ie natao’e te nanday talily soa. Fe rinambeko vaho zinevoko e Tsiklage ao ho tambe’ i talili’ey.
\v 11 Tsy antsake hao ondaty lo-tsereke namono indaty marentane añ’anjomba’e am-pandrea’ey? Tsy hampañavahako am-pità’ areo hao ty lio’e hanintak’ anahareo an-tane atoy?
\v 12 Aa le linili’ i Davide o gaon-dahi’eo, le vinono’ iereo naho kinitsike o fitañe naho fandia’ iareoo naho naradorado ambone’ i antara’ i Kebroney. Nitakone’ iereo ty añambone’ Isbosete vaho nalenteke an-kibori’ i Abnere e Kebrone ao.
\c 3
\p
\v 1 Nitolom-pialy avao ty anjomba’ i Saole naho ty anjomba’ i Davide; le nihafatratse erike t’i Davide vaho ninìke erike ty anjomba’ i Saole.
\v 2 Nisamak’ anadahy e Kebrone ao t’i Davide; i Amnone\f + \fr 3:2 \ft Amnone: Migahiñe naho to; mpañoke\f* ty tañoloñoloña’e boak’ amy Akinoame nte-Iezreele;
\v 3 i Kilabe\f + \fr 3:3 \ft Kilabe: arovan-drae\f*, ty faharoe, nasama’ i Abigale vali’ i Nabale nte-Karmele; ty fahatelo: i Abisalome\f + \fr 3:3 \ft Absalome: raen-kazavàñe\f*, ana’ i Maakà\f + \fr 3:3 \ft Maakà: forekekeñe\f* ana’ i Talmay\f + \fr 3:3 \ft Talmay: vavahaliko; rano mivotre\f* mpanjaka’ i Gesore\f + \fr 3:3 \ft Gesory: vavatane: fisarea’e; mikijoly \f*;
\v 4 ty fah’efatse i Adonià\f + \fr 3:4 \ft Adonià: \+nd Iehovà\+nd* \ft ro taleko\f*, ana’ i Kagite\f + \fr 3:4 \ft Kagite: mirebeke\f*; ty faha-lime, i Sefatià\f + \fr 3:4 \ft Sefatià: \+nd Iehovà\+nd* \ft mpizaka\f* ana’ i Abitale\f + \fr 3:4 \ft Abitale: raen-jono, ndra raen-talinjo\f*;
\v 5 vaho ty faha-eneñe, Itreame\f + \fr 3:5 \ft Itreame: hafanjàka’ ondatio\f*, amy Eglà\f + \fr 3:5 \ft Eglà: Tamana; sarete; bontoly\f* vali’ i Davide. Songa nasama’ i Davide e Kebrone ao.
\v 6 Ie nitolom-pialy avao ty anjomba’ i Saole naho ty an­jom­ba’ i Davide, le nampaozam-batañe añ’ anjomba’ i Saole t’i Abnere.
\p
\v 7 Nisakeza’ i Saole t’i Ritspà\f + \fr 3:7 \ft Ritspà: fandreañe; tovo’e; saribòm-bato\f* anak’ ampela’ i Aià. Le hoe t’\nd I\nd*sbosete amy Abnere, Ino ty nimoaha’o amy sakezan-draekoy?
\v 8 Nampiforoforo i Abnere i enta’ Isbosete zay, le hoe re: Lohan’ amboa’ Iehoda hao iraho? Niferenaiñako anindroany hao ty anjomba’ i Saole, rae’o, naho o longo’eo naho o rañe’eo, te ihe tsy naseseko am-pità’ i Davide; t’ie nasisì’o ho aman-kakeo amy rakembay androany?
\v 9 Ee te hanoen’ Añahare amy Abnere naho mandikoatse, naho tsy hanoeko ty nifanta’ \nd Iehovà\nd* amy Davide;
\v 10 ty hampamindrañe boak’ añ’anjomba’ i Saole i fifeheañey naho hampitroareñe ambone’ Israele naho Iehoda boake Dane\f + \fr 3:10 \ft Dane: zaka; mpizaka\f* pake Beersevà\f + \fr 3:10 \ft Be’er-sevà: vovom-panta; vovo faha-fito\f* ty fiambesa’ i Davide.
\v 11 Tsy nahavale i Abnere ndra volan-draike re amy fihembaña’ey.
\v 12 Nañitrik’ amy Davide amy zao t’i Abnere nanao ty hoe: An’ ia o taneo? naho ty hoe: Mifañinà amako fa inao, ama’o ty tañako hanese Israele iaby.
\v 13 Le hoe re, Antao arè, hifañina; fe hafantoko ama’o, te tsy ho isa’o ty tareheko naho tsy endese’o heike t’i Mikale\f + \fr 3:13 \ft Mikale: Tareheko\f* anak’ ampela’ i Saole, t’ie miheo mb’ amako mb’etoa hañisake ty tareheko.
\v 14 Le nañitrik’ am’ Is’bosete ana’ i Saole t’i Davide nanao ty hoe: Aseseo amako i Mikale tañanjombako nifofoeñ’ añ’ ofon-te-Pilisty zatoy.
\v 15 Aa le nampihitrife’ \nd I\nd*sbosete vaho rinambe’e amy Paltiele\f + \fr 3:15 \ft Paltiele: Famotsora’ \+nd Iehovà\+nd*\f* ana’ i Laise\f + \fr 3:15 \ft Laise: Liona\f*, vali’ey.
\v 16 Nangololoike ty rovetse i vali’ey, ie nañorik’ aze mb’e Bakorime\f + \fr 3:16 \ft Bakorime: jinobo; tea-aly; mahasibeke\f* mb’eo. Le hoe t’i Abnere ama’e: Akia, iamboho; le nimpoly re.
\v 17 Ie amy zao fa nifañaoñe amo talè’ Israeleo t’i Abnere, nanao ty hoe: Ie taolo ro nipay i Davide ho mpanjaka hifehe anahareo,
\v 18 Aa le ano henaneo; amy te nafè’ \nd Iehovà\nd* amy Davide ty hoe: Ty fitàm-pitoroko Davide ty handrombahako ondatiko Isra­eleo am-pità’ o nte-Pilistio, naho am-pità’ o rafelahi’ iareo iabio.
\v 19 Tinaro’ i Abnere an-dravembia i Beniamine ka izay, le nañavelo t’i Abnere nisaontsy an-dravembia’ i Davide e Kebrone ao t’ie ninò’ Israele iaby naho ty anjomba’ i Beniamine iaby;
\v 20 le nimb’ amy Davide e Kebrone añe t’i Abnere rekets’ ondaty roapolo vaho nanoa’ i Davide sabadidake t’i Abnere naho ondaty nindre ama’eo.
\v 21 Le hoe t’i Abnere amy Davide: Hiongake iraho hiavotse le hatontoko amy talèko mpanjakay t’Israele iaby, hifañina ama’o, hifeleha’o ze satrin’arofo’o iaby. Aa le nirahe’ i Davide mb’eo t’i Abnere hañavelo am-panintsiñañe.
\p
\v 22 Ingo te boak’ an-kotakotak’ añe amy zao o mpitoro’ i Davideo naho Ioabe, ninday fikopaham-bey; fe tsy amy Davide e Kebrone ao t’i Abnere, ie niraheñe añe naho niavotse an-kanintsiñe.
\v 23 Aa ie pok’eo t’Ioabe naho i valobohòke nindre ama’e iabiy, le natalily am’ Ioabe ty hoe: Fa niheo amy mpanjakay t’i Abnere ana’ i Nere vaho nampiavote’e mb’eo le nienga am-panintsiñañe.
\v 24 Aa le nomb’ amy mpanjakay t’Ioabe nanao ty hoe: Ino ze o nanoe’oo? Inao niheo mb’ama’o mb’etoa t’i Abnere; akore te ni­rahe’o mb’eo, ie vata’e añe?
\v 25 Fohi’o t’i Abnere ana’i Nere, te nimb’ etoa hama­ñahy azo, hahafohiñe ty fiengà’o naho ty fiziliha’o, haharendreha’e ze anoe’o iaby.
\v 26 Ie niavotse amy Davide t’Ioabe le nampihitrike ìrak’ amy Abnere nampibalike aze boake Bor’sirà; fe tsy nifohi’ i Davide.
\v 27 Aa ie nimpoly mb’e Kebrone mb’eo t’i Abnere, le natola’ Ioabe hisitak’ i lalam-beiy hibisibisiha’e vaho tinombo’e ambane-pa’e fahalime, le nihomake ty amy lion-drahalahi’e Asaeley.
\v 28 Ie jinanji’ i Davide le hoe re, Malio tahiñe am’ \nd Iehovà\nd*, amy lio’ i Abnere ana’ i Nerey iraho naho ty fifeheako.
\v 29 Ee te hipetak’ añambone’ Ioabe naho añ’ anjomban-drae’e le tsy hasitak’ ami’ty anjomba’ Ioabe ty aman-dio-lava, ke ty angamae, he ty miato am-pitoñoñe, ke ty ampitsingorom-pibara, he ty tsy aman-kàneñe.
\v 30 Vinono’ Ioabe naho i rahalahi’e Abisaiy t’i Abnere ty amy namonoa’e i rahalahi’ iareo Asaele an-kotakotake e Gibone añe.
\v 31 Le hoe t’i Davide am’ Ioabe naho amo hene ondaty nindre ama’eo, Mandriata saroñe naho misikina gony vaho miroveta añatrefa’ i Abnere. Le nañorike i horantsañey t’i Davide.
\v 32 Nalente’ iereo e Kebrone ao t’i Abnere; le naonjo’ i mpanjakay ty fiarañanaña’e nangololoike ty rovetse an-kibori’ i Abnere eo vaho fonga nangoihoy ondatio.
\v 33 Aa le nandala i Abnere i mpanjakay, ami’ty hoe:
\q1 Nihomake manahake ty fikenkañan-dagola t’i Abnere?
\q1
\v 34 Tsy nisingoreñe o fità’oo,
\q1 tsy ni-an-dongoke o fandia’oo;
\q1 nikorovoke hoe ondaty zinevo añatrefa’ o lo-tserekeo.
\p Le niroveta’ ondatio indraike.
\v 35 Nimb’ amy Davide amy zao ondatio nanjotso mofo, ie mbe niantoandro, fe nifanta ami’ty hoe t’i Davide; Hanoen’ Añahare amako ndra losore’e naho mi­tsopeke mofo ndra inoñe am-para’ te tsofotse i àndroy.
\v 36 Nihaoñe’ ondatio izay le ninò’e; niantofa’ ondaty iabio ze nanoe’ i mpanjakay.
\v 37 Aa le nifohi’ ze hene ondaty naho Israele iaby amy andro zay te tsy nampivetraha’ i mpanjakay t’i Abnere ana’ i Nere.
\v 38 Le hoe i mpanjakay amo mpitoro’eo: Tsy fohi’ areo hao te nihotrake e Israele ao anindroany ty roandria fanalolahy?
\v 39 Mamake iraho androany, ie vaho norizañe ho mpanjaka; toe loho gañe amako i ana’ i Tseroià rey; ehe ho vale’ \nd Iehovà\nd* amy raty tserekey o hatsivokara’eo.
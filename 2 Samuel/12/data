\c 12
\p
\v 1 Aa le nirahe’ \nd Iehovà\nd* amy Davide t’i Natane. Le nomb’ ama’e mb’eo nanao ty hoe: Teo t’indaty roe androva raike: mpañaleale ty raike, naho rarake ty raike.
\v 2 Nitsifotofoto ty lia-raike naho ty mpirai-tro’ i mpañalealey;
\v 3 fe nipoi’e i rarakey naho tsy ty anak’ añondry vave raike vinili’e naho nibeize’e; ie nibeizeñe ama’e naho amo keleia’eo, nihinana’e ka i tsindro’ey naho ninoñe amy fitovi’ey vaho nandre añ’araña’e eo vaho nihoe anak’ ampela ama’e.
\v 4 Pok’ amy mpañalealey amy zao ty mpañavelo, le nado’e, tsy nangala’e i lia-rai’ey, hañajaria’e ho a i mpañavelo nivotrak’ ama’ey, fe rinambe’e i vik’ añondri’ i rarakeiy vaho nihajarie’e ho a indaty nivo­trak’ ama’ey.
\v 5 Niforoforo am’ indatiy ty haviñera’ i Davide; le hoe re amy Natane : Kanao veloñe t’\nd Iehovà\nd* mañeva hakoromake indaty nanao i raha zaiy;
\v 6 vaho havaha’e in’ empatse i vik’ añondriy, amy nanoa’e o haloloañe zaoy, ie tsy niferenaiñe indatiy.
\v 7 Aa hoe t’i Natane amy Davide, Ihe ‘nio ondatio. Hoe t’\nd Iehovà\nd* Andrianañahare’ Israele: Norizako ho mpanjaka’ Israele rehe, naho rinombako am-pità’ i Saole;
\v 8 natoloko azo ka ty anjomban-talè’o, naho o valin-talè’oo ho añ’ araña’o, naho natoloko azo ty anjomba’ Israele naho Iehodà; aa naho niloho-kede ama’o zay ho nitompeako zao naho zao iaby.
\v 9 Inoñ’ arè ty nitsambolitioa’o ty tsara’ \nd Iehovà\nd*, hanoa’o haratiañe am-pahatrea­vako? Zinevo’o am-pibara t’i Orià nte-Kite naho rinambe’o ho vali’o i tañanjomba’ey, ie vinono’o am-pibara’ o ana’ i Amoneo.
\v 10 Ie amy zao, le lia’e tsy hienga ty anjomba’o i fibaray amy te nitsambolitioa’o Ahiy, vaho rinambe’o ho vali’o ty vali’ i Orià.
\v 11 Hoe t’\nd Iehovà\nd*: Inao! hampitroboeko añ’ anjomba’o ao ty hankàñe, naho ho tavaneko añatrefam-pihaino’o o vali’oo naho hatoloko ami’ty marine azo, ie hifandia tihy amo vali’oo ampahatreava’ i àndroy.
\v 12 Ihe nanao aze añetake fa izaho ka ro hampidodea o raha zao añatrefa’ Israele iaby naho añatrefa’ i àndroy.
\v 13 Le hoe t’i Davide amy Natane: Aman-kakeo am’ \nd Iehovà\nd* raho. Le hoe t’i Natane amy Davide: Fa napo’ \nd Iehovà\nd* ka i tahi’oy; tsy hihomake rehe.
\v 14 Fe amy te nanokafa’o lalañe o rafelahi’ \nd Iehovà\nd*o amy sata’oy, hiteratera, le tsy mete tsy ho simba ty ajaja ho samahe’o.
\p
\v 15 Nimpoly mb’añ’ anjomba’e mb’eo t’i Natane. Le pinao’ \nd Iehovà\nd* ty ajaja sinama’ i vali’ i Oriày amy Davide, vaho narare mafe.
\v 16 Nihalaly aman’ Añahare ty amy ajajay t’i Davide; nililitse ka t’i Davide, le nimoak’ ao vaho nàndre an-tane avao amy haleñey.
\v 17 Niongak’ amy zao o androanavi’ i anjombaio le nijohañe añ’ila’eo hampitroatse aze boak’an-tane; fa tsy nimete, vaho tsy nitraofa’e hikama.
\v 18 Ie amy andro fahafitoy, nimate i ajajay. Le nihembañe o mpitoro’ i Davideo tsy nahavany hisaontsy ama’e te simba i ajajay; fa hoe iereo: Inay, ie mbe niveloñe i ajajay, naho nisaontsen-tika le tsy hinao’e ty feon-tika; an­tsake te atalily aze te simba i ajajay, te mone hanolo-tsotry aze?
\v 19 Fe nioni’ i Davide te niharo fivesoveso o mpitoro’eo vaho nifohi’ i Davide te nimate i ajajay; le hoe t’i Davide amo mpitoro’eo: Simba hao i ajajay? Le hoe iereo: Simba.
\v 20 Niongake boak’ an-tane amy zao t’i Davide le nisasa naho nihosotse naho novae’e o saro’eo; le nimoak’ añ’ anjomba’ \nd Iehovà\nd*, nitalaho; naho nimoak’ añ’an­jomba’e; le nanjotsoa’ iareo mahakama t’ie nanohiñe, vaho nikama.
\v 21 Le hoe o mpitoro’eo tama’e: Ino o nanoe’o zao? ihe nililitse naho nirovetse te niveloñe i ajajay; f’ie nisimba i ajajay, le nitroatse rehe vaho mikama.
\v 22 Aa le hoe re: Naho mbe niveloñe i ajajay le nililirako naho nirovetako, fa nataoko te: Ia ty mahafohiñe hera hañisok’ ahy t’\nd Iehovà\nd* vaho hitambeloñe i ajajay?
\v 23 F’ie mate henaneo, ino ty hililirako? hahafivañom-beloñe aze hao? Toe homb’ ama’e añe raho f’ie tsy himpoly amako.
\v 24 Aa le nihohòe’ i Davide t’i Batesevàe vali’e, naho nimoak’ ama’e nifandia tihy, le nisamak’ anadahy vaho natao’e Selomò ty añara’e. Le nikokoa’ \nd Iehovà\nd*;
\v 25 vaho nirahe’e am-pità’ i Natane mpitoky; le kinanji’e ty hoe Iedidià ty añara’e, ty amy \nd Iehovà\nd*.
\p
\v 26 Ie henane zay nialy amy ­Rekabe anak’ Amone, t’Ioabe vaho rinambe’e i rovam’ panjakay.
\v 27 Aa le nampañitrike ìrak’ amy Davide re nanao ty hoe: Fa nialiako ty Rakabe, eka, fa rinambeko i rovan-dranoy.
\v 28 Aa le atontono ty ila’ondatio naho mitobea haname i rovay, naho tavano, kera zaho ty handrambe i rovay, le ho tokaveñe ami’ty añarako.
\v 29 Aa le natonto’ i Davide ondaty iabio, naho nionjomb’e Rakabe mb’eo naho nifandraparapak’ ama’e vaho rinambe’e,
\v 30 le rinambe’e ami’ty añambone’ i Malkame ty sabaka’e; talenta volamena ty lanja’e naho nampi­petaham-batosoa; vaho napetak’ añambone’ i Davide. Tsifotofoto ty vara nikopahe’e amy rovay.
\v 31 Nakare’e iaby ondatio naho nampitoloñe’e lasý naho lasarý viñe naho fekom-bý vaho nampanodore’e birike; zay ty nanoe’e amo fonga rova’ o nte Amoneo vaho nimpoly mb’e Ierosalaime añe t’i Davide naho ondaty iabio.
\c 22
\p
\v 1 Tinaro’ i Davide am’ \nd Iehovà\nd* ty onin-tsabo toy amy andro nandrombaha’ \nd Iehovà\nd* aze am-pità’ o rafelahi’e iabio naho am-pità’ i Saoley;
\v 2 le hoe re:
\q1 Lamilamiko t’\nd Iehovà\nd*;
\q1 ty fitsolohako, naho
\q1 ty mpandrombak’ ahy.
\q1
\v 3 T’i Andrianañahare lamilamiko,
\q1 Ie ty fipalirako, ty fikalan-defoko,
\q1 ty tsìfam-pandrombahañe ahy,
\q1 ty fitalakesañ-aboko,
\q1 naho ty fiampirako;
\q1 t’i Mpandrombak’ ahy,
\q1 Ihe ro mamotsots’ ahy amo hotakotakeo.
\q1
\v 4 Rengèñe, hoe ty koiko, t’\nd Iehovà\nd*,
\q1 fa hinaha’e amo rafelahikoo.
\q1
\v 5 Nandipotse ahy o onjan-kavilasio,
\q1 nañoridañe ahy ty fisorotombaha’ i Beliale.
\q1
\v 6 Mivandibanditse amako
\q1 o vahoran-tsikeokeokeo;
\q1 miatreatre ahy o fandrim-pihomahañeo.
\q1
\v 7 Ie niampoheke le nikanjy \nd Iehovà\nd*,
\q1 eka, kinanjiko t’i Andrianañahareko;
\q1 le jinanji’e an-kivoho’e ao ty feoko,
\q1 vaho nimoake amo ravembia’eo ty fitoreoko.
\q1
\v 8 Nanginikinike naho niozoñozoñe ty tane toy
\q1 niezeñezeñe o fahan-dikerañeo;
\q1 nañondrañe ty amy haviñera’ey.
\q1
\v 9 Nionjoñe boak’ am-piantsona’e ty hatoeñe;
\q1 afo nahaforototo ty hirik’ am-palie’e ao;
\q1 foroha mirekake ty boak’ ama’e.
\q1
\v 10 Nampivokoke o likerañeo re vaho nizotso;
\q1 ieñe nimoromoroñe ty ambane fandia’eo.
\q1
\v 11 Nijoñe ambone kerobe eo re le nitiliñe,
\q1 nitalakeseñe ambone’ o elan-tiokeo.
\q1
\v 12 Nampiarikatohe’e ama’e ty ieñe
\q1 manahake t’ie kibohotse, rano mainte
\q1 naho rahoñe migobo’ i likerañey.
\q1
\v 13 Ty fireandrea’ i fiatrefa’ey
\q1 ty nahaviañañe vaen’ afo.
\q1
\v 14 Nangotroke boak’ andikerañe ao t’\nd Iehovà\nd*,
\q1 tinolo’ i Andindimoneñey fiarañanañañe.
\q1
\v 15 Nañiririña’e ana-pale, hampibaibay;
\q1 helatse, hampitsobore iareo.
\q1
\v 16 Niboak’ amy zao o goledon-driakeo,
\q1 piniopioke o faha’ ty tane toio
\q1 ami’ty fañendaha’ \nd Iehovà\nd*,
\q1 amy fikofò’ o fiantsoña’eoy.
\q1
\v 17 Nahiti’e boak’ an-dikerañe ao ty fità’e,
\q1 rinambe’e raho, tinari’e
\q1 boak’ añ’antara bey ao;
\q1
\v 18 Rinomba’e amo rafelahiko maozatseo,
\q1 amo malaiñ’ahio,
\q1 amy t’ie nifatratse te amako.
\q1
\v 19 Niatreatre ahy iereo añ’andron-kankàñe;
\q1 fe nirampiako t’\nd Iehovà\nd*.
\q1
\v 20 Nasese’e mb’an-toetse mangadagadamb’eo
\q1 rinomba’e raho amy te mahafale aze.
\q1
\v 21 Tinambe’ \nd Iehovà\nd* ty havañonako, ty falion-tañako ty nanolora’e ahy.
\q1
\v 22 Toe nifaharako o lala’ \nd Iehovà\nd*o, vaho
\q1 tsy nitsile an-kelok’ aman’ Añahareko.
\q1
\v 23 Tañatrefako eo iaby o fepè’eo,
\q1 le tsy nisitaheko o fañè’eo.
\q1
\v 24 Nigahiñe añatrefa’e eo raho,
\q1 vaho nilie-batañe tsy handilatse.
\q1
\v 25 Aa le tinambe’ \nd Iehovà\nd*
\q1 ty amy havantañakoy,
\q1 ty haliovako am-pihaino’eo.
\q1
\v 26 O mpitretrèo ro tretreze’o,
\q1 vañon-dRehe amo vañoñeo.
\q1
\v 27 Amo malio arofoo rehe ro ki’e,
\q1 fe o mengokeo ro helofe’o.
\q1
\v 28 Rombahe’o o mpisotrio;
\q1 fe amo mpitrotroabokeo o fihaino’oo, hamotsaha’o.
\q1
\v 29 Ihe ro failoko, ry \nd Iehovà\nd*;
\q1 hazavae’ \nd Iehovà\nd* o faiekoo.
\q1
\v 30 Ihe ty nañoridañako ty firimboñañe,
\q1 i Andrianañaharekoy
\q1 ty nanganihako kijoly.
\q1
\v 31 I Andrianañahare :
\q1 vantañe i lala’ey;
\q1 niventeseñe ty Tsara’ \nd Iehovà\nd*;
\q1 fikalan-defoñe re
\q1 amy ze hene mitsolok’ ama’e.
\q1
\v 32 Fa ia t’i Andrianañahare
\q1 naho tsy \nd Iehovà\nd*?
\q1 vaho ia ty Lamilamy
\q1 naho tsy i Andrianañaharentikañe?
\q1
\v 33 T’i Andrianañaharem-pipalirako fatratse;
\q1 i mampavantañe i liakoiy;
\q1
\v 34 Ie manao o tombokoo
\q1 ho tombom-panaloke,
\q1 vaho mamotrak’ ahy an-kaboañe eo.
\q1
\v 35 Ie mañòke o tañakoo hialy,
\q1 hampibitsohan-tañako ty fale torisìke.
\q1
\v 36 Fa natolo’o ahy ka
\q1 ty fikalan-defom-pandrombahañe;
\q1 vaho nampitoabotse ahy o fañisoha’oo.
\q1
\v 37 Nampangadagadañe’o ty liako;
\q1 tsy hititititike o ongokoo.
\q1
\v 38 Fa hinorìdako o rafelahikoo, vaho narotsako; tsy nimpoly raho ampara’ te finongoko.
\q1
\v 39 Nagedrako iereo vaho
\q1 trinabotraboko tsy hitroatse;
\q1 nikorovok’ ambane tomboko eo.
\q1
\v 40 Fa nampidiañe’o haozarañe
\q1 amy hotakotakey raho;
\q1 fa nampiambanè’o amako
\q1 o nitroatse amakoo.
\q1
\v 41 Natolo’o ahy ka ty hàto’ o rafelahikoo,
\q1 haitoako amako o malaiñ’ ahio.
\q1
\v 42 Nipay iereo, fe tsy amam-pandrombake;
\q1 amy \nd Iehovà\nd*, f’ie tsy nanoiñe.
\q1
\v 43 Aa le dinemodemoko ho pilipito’e iereo
\q1 manahake ty debo’ ty tane toy,
\q1 linialiako hoe fotak’ an-dalañe eo,
\q1 toe linialiako ambane.
\q1
\v 44 Ie rinomba’o am-pikitrohan-drati’ ondatikoo;
\q1 nambena’o ho mpiaolo’ o kilakila’ ondatio;
\q1 mitoroñe ahy ondaty tsy nahafohiñe ahio.
\q1
\v 45 Mifimpìñe aoloko eo o anan-drenetaneo;
\q1 ie vaho mahajanjiñe ty amako,
\q1 le mivohotse.
\q1
\v 46 Mitsilofìñe o anan’ ambahinio,
\q1 ie minevenevetse boak’ am-piampira’eo.
\q1
\v 47 Veloñe t’\nd Iehovà\nd*;
\q1 andriañeñe i Lamilamikoy;
\q1 onjoneñe t’i Andrianañahare,
\q1 lamilamim-pandrombahako.
\q1
\v 48 I Andrianañahare ro mpamale-fate ho ahy,
\q1 mamotsake ondatio ho ambaneko.
\q1
\v 49 I mamotsotse ahy amo rafelahikooy;
\q1 eka onjone’o ambone’ o mitroatse amakoo;
\q1 haha’o ami’ty ‘ndaty mitrotrofiake.
\q1
\v 50 Aa le hañandriañe Azo raho, ry \nd Iehovà\nd*,
\q1 amo kilakila’ ondatio, vaho
\q1 ho bangoeko an-tsabo ty tahina’o.
\q1
\v 51 Hafatraram-pipaliram-
\q1 pandrombahan-dRe
\q1 amy mpanjaka’ey;
\q1 ferenaiña’e i noriza’ey, i Davide
\q1 naho i tiri’ey, nainai’e kitro añ’afe’e
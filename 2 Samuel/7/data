\c 7
\p
\v 1 Ie amy zao, fa nimoneñe añ’ an­jom­ba’e ao i mpanjakay vaho hene nampitofae’ \nd Iehovà\nd* ze rafe­lahi’e mb’ etia mb’etia,
\v 2 le hoe i mpanjakay amy Natane, mpitoky: Eo hey! Mimoneñe añ’ anjomba mendoraven-draho, fe mimoneñe an-damba miradorado ao ty vatam-pañinan’ Añahare.
\v 3 Le hoe t’i Natane amy mpanjakay: Akia, ano ze hene añ’ arofo’o; fa ama’o t’\nd Iehovà\nd*.
\p
\v 4 Fe amy haleñey avao, niheo amy Natane ty tsara’ \nd Iehovà\nd* nanao ty hoe:
\v 5 Akia, saontsio t’i Davide mpitoroko: Hoe ty nafè’ \nd Iehovà\nd*: Ihe hao ty hamboatse anjomba himoneñako?
\v 6 Zaho tsy nimoneñe an-traño sikal’ amy nampiavotako boake Mitsraime añe o ana’ Israeleoy, pak’ androany, fa i kiboho­tsey naho i kivohoy ty nombako.
\v 7 Aa vaho fa nametse tsara raike hao raho am-pifokoa’ Israele ndra aman’ iaia amo hene tane nombako mindre amo ana’ Israeleo, o nandiliako hamahañe ondatiko Is­rae­leoo, ty hoe: Manao akore te tsy nandranjia’o anjomba mendoraven-draho?
\v 8 Aa le zao ty ho saontsie’o amy mpitoroko Davidey: Hoe t’\nd Iehovà’\nd* i Màroy: Rinambeko am-piandrazañe ao rehe, am-pañorihañe añondry, ho mpifelek’ ondatiko Israeleo.
\v 9 Fa nindre ama’o raho ndra aia’ aia ty nañaveloa’o, naho zinamako aolo’o ey o rafelahi’o iabio; mbore hitolorako tahinañe ra’elahy, manahake o jabajaba an-tane atoio.
\v 10 Le hanendreako toetse ondatiko Israeleo, le hajadoko iereo, songa himoneñe an-toe’e, tsy ho tsoboreñe ka; vaho tsy hanolo-tsotry am’iareo ka o anan-katsivokarañeo, manahake te taolo,
\v 11 sikal’ amy andro nililieko mpizaka hifehe ondatiko Israeleio. Le hampitofàko amo rafelahi’o iabio rehe. Tovo izay, Mitaroñe ama’o t’\nd Iehovà\nd* t’ie hanoa’ \nd Iehovà\nd* anjomba.
\v 12 Ie heneke o an­dro’oo, naho hirotse aman-droae’o ao, le horizako ty tiri’o hanonjohy azo, ty hiboak’ an-tsandri’o, le hajadoko i fifeleha’ey.
\v 13 Ie ty handranjy anjomba ho amy añarakoy, le horizako ho nainai’e i fifeleha’ey.
\v 14 Ho rae ama’e raho, le ho anake amako re; aa ie mandilatse le ho lafaeko an-kobai’ ondatio, naho am-pamofoha’ o ana’ ondatio;
\v 15 fe tsy hasintak’ ama’e ty fitretrezako, manahake ty nampisintahako aze amy Saole, i naviko aolo’o.
\v 16 Hioreñe ho fatratse nainai’e añatrefa’o ty fifehea’o vaho hajadoñe ho kitro añ’afe’e ty fiambesa’o.
\v 17 Nita­roñe’ i Natane amy Davide i tsara zay naho i hene aroñaroñey.
\p
\v 18 Aa le nizilik’ ao t’i Davide mpanjaka niambesatse añatrefa’ \nd Iehovà\nd*, nanao ty hoe; Ia v’iraho ry Talè \nd Iehovà\nd* vaho ino i trañokoy te nendese’o pak’eo?
\v 19 f’ie mbe loho kede am-pihaino’o, ry Talè \nd Iehovà\nd*, kanao nitsarae’o i akibam-pitoro’oy t’ie ho haehae añe ka; toe mioza ondaty, ry Talè \nd Iehovà\nd*?
\v 20 Aa ino ka ty hivolaña’ i Davide? amy te Ihe ro maharofoanañe o mpitoro’oo ry Talè\nd Iehovà\nd*.
\v 21 O tsara’oo naho o arofo’oo ty nanoa’o o raha ra’elahy iaby zao, naho nampibentara’o amo mpitoro’oo.
\v 22 Aa le onjonen-dRehe ry Rañandria \nd Iehovà\nd*, fa tsy amam-pihambañe, vaho tsy eo t’i Andrianañahare hatovoñ’ Azo, ty amy ze he’e jinanjin-dravembia’ay.
\v 23 Aa ia ka ty fifeheañe ambone’ ty tane toy mañirin­kiriñe ondati’o Israeleo, ie navoten’ Andrinañahare hijebañe aze hondati’e, hanoa’e tahinañe, hitoloña’e raha fanjaka naho tsitantane ho an-tane’o añatrefa’ ondaty jineba’o amo fifeheañeo naho amo ‘ndrahare’eo ho azo boak’ an-tane Mitsraimeo?
\v 24 naho najado’o ho azo ondati’o Israeleo ho foko’o nainai’e, ry \nd Iehovà\nd* vaho te Ihe ro Andrianañahare’ iareo.
\v 25 Ie amy zao, ry \nd Iehovà\nd* Andrianañahare, ajadoño ho nainai’e i nitsarae’o o mpitoro’oo naho i anjom­ba’eiy; aa le ano i linaño’oy.
\v 26 Honjoneñe nainai’e ty tahina’o, soa te ho saon­tsieñe ty hoe: \nd Iehovà\nd*’ i Màroy ro Andrianañahare’ Israele; vaho hioreñe nainai’e añatrefa’o ty anjomba’ o mpitoro’o Davideo.
\v 27 Fa nabenta’o amo mpitoro’oo, ry \nd Iehovà’\nd* i Màroy, Andrianañahare’ Israeleo ami’ty hoe: Handranjiako anjomba; aa le nahasibek’ an-troke ty mpitoro’o hitaroñe o halaly zao.
\v 28 Toe Ihe ry Talè \nd Iehovà\nd*, Ihe avao ro Andrianañahare, naho o tsara’oo ro to vaho nampitamae’o amo mpitoro’oo o raha soa zao;
\v 29 ie henaneo, ehe te ho no’o ty hitahy ty akibam-pitoro’o hitoloña’e nainai’e añatrefa’o, ty amy nitsara’oy ry Talè \nd Iehovà\nd*; le lonik’ abey te ho soa-tahy nainai’e ty akibam-pitoro’o am-pitahia’o.
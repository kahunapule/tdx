\c 1
\p
\v 1 Ty aroñaro’ i Obadià\f + \fr 1:1 \ft Obadià: Mpitoro’ Iehovà\f*:
\q1 Hoe ty nafè’ \nd Iehovà\nd*, Talè amy Edome:
\q1 Nahajanjiñe entañe boak’ amy
\q1 \nd Iehovà\nd* zahay,
\q1 le fa nampihitrifeñe amo kilakila’
\q1 ondatio ty sorotà, nanao ty hoe:
\q1 Miongaha, antao hitroatse hihotakotake.
\v 2 Inao te hafotsako ho kede
\q1 amo fifeheañeo rehe;
\q1 ho vata’e mavoeñe.
\v 3 Fa namañahy azo ty firengevohan’arofo’o,
\q1 ihe mpimoneñe an-tseratseram-bato ao;
\q1 an-kaboañe ey ty fimoneña’o
\q1 ihe mitsakore ty hoe añ’arofo ao:
\q1 Ia ty hanjotso ahy mb’an-tane mb’eo?
\v 4 Aa ndra t’ie mizonjoñe mb’añ’abo ey
\q1 hirae’o am-bantio,
\q1 naho ajado’o amo vasiañeo eñe ty akiba’o,
\q1 mbe hazotsoko boak’ ey, hoe t’\nd Iehovà\nd*.
\v 5 Ie nivotraha’ ty mpampikametse,
\q1 naho ty malaso an-kaleñe
\q1 — akore ty fandrotsahañe anahareo—
\q1 tsy ho nampikametse am-para’
\q1 t’ie nietsake hao?
\q1 Aa naho nivotrak’ ama’o
\q1 ty mpanontoñe valoboke,
\q1 tsy ho nenga’e hao ty ho tsindroheñe?
\v 6 Akore ty fivolosañe i Esave,
\q1 ty fikodebeañe o vara nakafi’eo.
\v 7 Fa nanese azo pak’ añ’efe-tane eo
\q1 o mpirimboñ’ ama’oo;
\q1 nifañahie’ o nifampilongo ama’oo
\q1 vaho nahagioke;
\q1 fa nampipoke fandrik’ ambane’o ao
\q1 o mpitrao-pikama ama’oo;
\q1 (tsy ama’e ty hilala!)
\v 8 Ie amy andro zay, hoe t’\nd Iehovà\nd*,
\q1 tsy ho mongoreko Edome ao hao
\q1 o mahihitseo
\q1 naho am-bohi’ Esave ty faharendrehañe?
\v 9 Hiroreke o fanalolahi’oo ry Temane,
\q1 amy te ho fonga haitoañe am-pizamanañe
\q1 am-bohi’ i Esave eo ondatio.
\v 10 Hañoloñe azo ty fisalarañe
\q1 ty amy nampisoaña’o
\q1 an-drahalahi’o Iakobey,
\q1 vaho haitoañe zafe-zanake rehe.
\v 11 Ihe nijagarodoñe eo amy andro zay,
\q1 amy andro nendese’ o ambahinio
\q1 mb’eo o vara’eoy
\q1 naho nizilike an-dalambei’e mb’eo o alik’ama’oo,
\q1 vaho nanoe’ iereo tsatopiso t’Ierosalaime
\q1 —ihe nimpiama’ iareo.
\v 12 Ho nisoa t’ie tsy nisamba an-drahalahi’o amy andron-kekoheko’ey,
\q1 tsy ho nirebeke amy andro
\q1 naha-rotsake o ana’ Iehodaoy;
\q1 mbore tsy nimete ty nisaontsie’o añ’ebotsebotse amy andron-kankàñey.
\v 13 Tsy nimete ty nimoaha’o an-dalambei’ ondatikoo amy andron-kekoheko’ iareoy;
\q1 Eka, tsy ho nisambà’o ty fisotria’e amy andron-kankà’ iareoy,
\q1 ndra nampipao-pitàñe amo fanaña’ iareoo amy andro nitarañen-doza’ iareoy.
\v 14 Tsy nimete ty nijohaña’o am-pitsileañe eo
\q1 hamonoa’o ze nipoliotse mb’eo;
\q1 naho tsy ho nasese’o o sehanga’eo
\q1 amy andron-kasotriañey.
\v 15 Fa mitotok’ amo kilakila’ ondatio
\q1 ty andro’ \nd Iehovà\nd*:
\q1 hambañe amo sata’oo ty hanoeñe ama’o.
\q1 habalik’ añ’ambone’o eo o fitoloña’oo
\v 16 Fa manahake ty ninoma’ areo
\q1 amy vohiko miavakey,
\q1 ty hinoma’ o ambahinio nainai’e;
\q1 ie hinoñe naho higenoke,
\q1 vaho hanahake te mbe lia’e tsy teo.
\v 17 F’ie ambohi’ i Tsione ao
\q1 ty nahapoliotse\f + \fr 1:1 \ft Ies 4:2-3, Ioe 2:32, Ben 14:1\f*, ie ho miavake;
\q1 vaho ho fanaña’ Iakobe o vara’ iareoo.
\v 18 Le ho afo ty anjomba’ Iakobe,
\q1 naho lel’afo ty anjomba’ Iosefe,
\q1 naho ho ahetse ty anjomba’ i Esave,
\q1 le ho viañe’ iereo ty ao, hamorototo iareo,
\q1 vaho tsy hengañe honka’e ty añ’anjomba’ i Esave ao; fa nitsara t’\nd Iehovà\nd*.
\v 19 Ho a o tatimoo ty vohi’ i Esave,
\q1 naho i monto’ o nte-Pilisty ambane eio,
\q1 ho fanaña’ iareo ty tete’ i Efraime,
\q1 naho ty tonda’ i Somerone,
\q1 vaho ho fanaña’ i Beniamine t’i Gilade.
\v 20 Ho fanaña’ o nirohizañe amy valobohò’ o nte-­Israeleoy ty a o nte-Kenàneo,
\q1 pak’e Tsakrefate añe;
\q1 vaho ho fanaña’ o mpirohi’ Ierosalaime
\q1 e Sefaradeo o rova atimoo.
\v 21 Homb’an-kaboa’ i Tsione mb’eo o
\q1 mpandrombakeo hizaka ty vohi’ i Esave;
\q1 vaho ho a \nd Iehovà\nd* i fifeheañey\f + \fr 1:1 \ft Sab 2:8, Dan 2:44, Zek 14:9, Ben 11:15\f*.
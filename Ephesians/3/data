\c 3
\s1 O Raha Mietake amo Fivorio
\p
\v 1 Zay ty maha mpirohi’ \nd Iesoà\nd* Norizañey ahy, Paoly, ty ama’ areo kilakila ondatio;
\v 2 naho toe jinanji’ areo i famandroñam-palalàn’ Añahare natolots’ ahy ho anahareoy,
\v 3 ie nentoeñe le nampahafohineñe i raha mietakey (i sinokiko bòry teoy,
\v 4 ie vakie’ areo, ro mete maharendreke ty nioniko amy mietake amy Norizañeiy),
\v 5 ze tsy nampaharen­dreheñe o ana’ ondatio amo sa ila’eo, manahake ty androrota’ i Arofoy aze henaneo amo Firàhe’e naho mpitoki’e miavakeo,
\v 6 t’ie mpitrao-dova naho mpi­rimboñe amy fañòvay naho mpiharo\f + \fr 3:6  \ft Rom 11:17-24, Ies 14:1\f* amy fampitamà’e amy \nd Iesoà\nd* Norizañeiy añamy talili-soay o kilakila ondatio.
\v 7 i nanoañe ahy mpitoro’ey amy falalàn-kasoan’ Añahare natolotse ahy ami’ty fitoloñan-kaozara’ey,
\v 8 eka, zaho, tsitso’e amo noro’e iabio, ty nitolorañe ty hitaroñe amo kilakila ondatio ty vara’ i Norizañey tsi-añ’ohatsey,
\v 9 hampalangesañe ty fitraofan-kina mietake, fa nikafitse haehae aman’ Añahare Andrianamboatse ze he’e añamy \nd Iesoa\nd* Norizañey\f + \fr 3:9  \ft Jao 1:3\f*;
\v 10 le o Fivorio ro haharofoana’ o fifeheañe naho haozarañe andindìñeo henaneo, ty haliforan-kihin’ Añahare,
\v 11 i nisafiria’e haehae naho nihenefa’e amy Talèntika \nd Iesoà\nd* Norizañeiy,
\v 12 ie naho i figahiña’ey ro hahavanian-tika hañarìne aze am-patokisañe.
\v 13 Aa le ihalaliako te tsy ho monjetse amo faloviloviako ho anahareoo, ie toe ho ami’ty enge’areo.
\s1 Halaly ho a o nte-Efesosio
\p
\v 14 Zay ty itongalefako aman-dRae,
\v 15 Ie itokavañe ze hene hasavereñañe andindìñe añe naho an-tane atoy,
\v 16 hanolora’e anahareo amo varam-bolonahe’eo ty hafatraran-troke naho haozarañe amy Arofo’ey,
\v 17 le fatokisañe\f + \fr 3:17  \ft Gal 2:20\f* ty hahafimoneña’ i Norizañey añ’arofo’areo ao; ie mivahatse naho mioreñe am-pikokoañe,
\v 18 hampaharendreha’ areo naho o noro’e iabio, ty ampohe’e naho ty halava’e naho ty halale’e vaho ty haabo’e,
\v 19 hahafohina’ areo i fikokoa’ i Norizañey tsy takam-paha­rendrehañey soa t’ie ho pèa’ ty haporean’ Añahare.
\p
\v 20 Aa. ho amy mahafonitse loho maro te amo ihalaliañe naho itsakorean-tikañeoy, ie mitoloñe aman-tika i haozara’ey,
\v 21 ama’e ty engeñe amy Fivoriy naho am’ \nd Iesoà\nd* Norizañey ao pak’ an-tariratse tsitso’e, nainai’e donia! Amena.
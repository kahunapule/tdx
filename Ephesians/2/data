\c 2
\s1 Sata Hambo’e: Mate aman’ Añahare
\p
\v 1 Fa nivilasy amo tahiñe naho hakeo’ areoo nahareo\f + \fr 2:1 \ft Efe 2:5, Mat 8:22, Rom 8:6, Kol 2:13, Ti I 5:6, Jn I 3:14, Ben 3:1\f*,
\v 2 ie nañavelo an-tsata’ ty voatse toy te taolo, nañorike ty ana-dovàn-kaozara’ i tiokey, i fañahy mifanehake an-tro’ o anam-panjeharañeoy\f + \fr 2:2 \ft Efe 5:6, Kol 3:6\f*.
\v 3 Toe hene nimpiam’ iereo ka tika taolo amo hadraom-batan-tikañeo, ie nañeneke o nipaia’ o nofotseoo naho o fivetsevetseo vaho ni-anan-kabosehañe amo satan-tikañeo, manahake o ila’eo.
\s1 Sata Vao: Veloñe aman’ Añahare
\p
\v 4 Fe i Andrianañahare, mpañaleale am-piferenaiñañe, ty amy fikokoa’e jabajaba nikokoa’e antikañey,
\v 5 itika nikoromake an-kakeo ro nampitroara’e ho veloñe mindre amy Norizañey (i hasoa’ey ro mandrombake anahareo),
\v 6 le naharo’e fionjoñe ama’e tika, naho nampindreze’e fiambesatse andindìñe añe am’ \nd Iesoà\nd* Norizañey,
\v 7 hampalangesa’e amo sa añeo ty hajabahinan-kasaron-kasoa’e ami’ty fatariha’e aman-tika am’ \nd Iesoà\nd* Norizañey.
\v 8 I hasoa’ey ty mandrombake anahareo am-patokisañe, toe tsy inahareo, fa ty falalàn’ Añahare,
\v 9 le tsy o fitoloñañeo, tsy mone ao ty hiebotsebotse.
\v 10 Satam-pità’e tikañe: naoreñe am’ \nd Iesoà\nd* Norizañey hitoloñe o raha soa hinalankan’ Añahare aolo hañaveloan-tikañe ama’eo.
\s1 Raike amy Norizañey
\p
\v 11 Aa le tiahio t’ie nimpiamo kilakila ondaty a nofotseo te taolo\f + \fr 2:11 \ft Ko I 12:2\f*, ie atao’ o sinavatseo ty hoe: tsy sinavatse (o fanoeñe an-tsandriñe am-pitàñeo),
\v 12 mbore tsy tamy Norizañey nahareo henane zay, ni-renetane amy valobohò’ o nte-Israeleoy naho ambahiny amo fañìnam-pampitamañeo, tsy nanan-ko tamaeñe, vaho tsy aman’ Añahare ami’ty voatse toy.
\v 13 F’ie henaneo ro am’ \nd Iesoà\nd* Norizañey ao, ie ni-tsietoitane añe ro nampañarinea’ ty lio’ i Norizañey.
\p
\v 14 Ie ty fifampilongoan-tika, ie nanoen-ko raike i roey, naho rinotsa’e i kijoly nanebañey,
\v 15 ie finongo’e am-pañòva’e ao i fifampirafelahiañey\f + \fr 2:15 \ft Kol 2:14, 2:20, Top 11:1-3\f*—toe ty Ha’ o fañè’e nalahatse ho fepètseo—hamitraña’e ama’e ty ondaty vao boak’ amy roe rey, hampanintsiña’e,
\v 16 songa ho jebañe’e am-pañova raike aman’ Añahare, ie nandrotsake i fifampirafelahiañey ami’ty vata’e an-katae ajale eo.
\v 17 Nimb’ atoa re nitaroñe fifampilongoañe amo tsietoitane añeo naho fañanintsiñe amo marineo\f + \fr 2:17 \ft Ies 57:19\f*,
\v 18 ie ro anañan-tika roe lalañe mb’aman-dRae amy Arofo raikey.
\p
\v 19 Aa le tsy ambahiny, tsy aliheñe ka nahareo, fa borizañe mindre amo noro’eo, naho hasavereñan’ Añaharey\f + \fr 2:19 \ft Rom 11:17-24, Ies 54:1\f*,
\v 20 mioreñe ami’ty mananta’ o Firàheñe naho mpitokio: \nd Iesoà\nd* Norizañe talèm-bato-kotsokey,
\v 21 ama’e ty andrafetañe i anjombay iaby hitomboa’e ho anjomba Masiñe amy \nd Talè\nd* ao.
\v 22 Ama’e ao ka ty andranjiañe anahareo ho fitobean’ Añahare añamy Arofoy.
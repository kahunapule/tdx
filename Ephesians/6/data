\c 6
\s1 Ry Anake: Ko Manjehan-dRoae
\p
\v 1 Ry ajajao, mivohora aman-droae’ areo amy \nd Talè\nd* ao, fa izay ty hìti’e.
\v 2 Miasia an-drae’o naho rene’o—ty lily valoha’e minday fampitamañe,
\v 3 soa te ho tahie’e naho ho lava haveloñ’ amy Taney ao.\f + \fr 6:3 \ft Avo 20:12, Its 5:16\f*
\v 4 O ry rae, ko bo­sehañe ty anake, fe beizo amy fañohoañe naho famerea’ i \nd Talè\nd*.
\s1 Mpitoroñe
\p
\v 5 O ry ondevoo, mivohora ami’ty mpifehe’ areo amy haondati’ey, le ihembaño naho ititititiho an-tsò-po, manahake t’ie i Norizañey;
\v 6 le ko mitoroñe am-pihainom-bei-lomboke, fe hoe ondevo’ i Norizañey, mitoloñe añ’ arofo ze satrin’ Añahare\f + \fr 6:6 \ft Rom 6:16-23 \f*,
\v 7 mitoroña am-pilozohañe hoe amy \nd Talè\nd* fa tsy am’ondaty,
\v 8 ie fohiñe te ndra iaia manao soa, ro ho valè’ i \nd Talè\nd*, ke t’ie ondevo, he midada.
\v 9 Ry talèo! ano manahak’ izay iereo; apoho ty fañembàñañe. Tiahio te andindìñe ao t’i \nd Talè\nd*’ iareo naho ty azo, ie tsy mirihy.
\s1 Aombeo o Fikalañeo
\p
\v 10 Hengaha’e, mihaozara amy \nd Talè\nd* naho ami’ty hafatrara’ i haozara’ey.
\v 11 Aombeo ty fikalañan’ Añahare fonitse, hatreatrè’areo ty famañahia’ i mpañìnjey;
\v 12 amy te tsy mifandrapake ami’ty nofotse naho lio tika, fa amo mpifelekeo, amo aman-dilio, amo mpifeleke an-kamoromoroña’ ty voatse toio, vaho amo fañahin-karatiañe añ’aboo.
\v 13 Aa le rambeso ze hene fikalan’ Añahare, hahafijohaña’o amy andro ratiy, le ie fonga nanoeñe, mijadoña.
\v 14 Mijohaña arè, ie fa nisadia ty hatò\f + \fr 6:14 \ft Ies 11:5\f*, naho niombe ty fikalañan’ arañan-kahitiañe\f + \fr 6:14 \ft Ies 59:17\f*,
\v 15 vaho nihana ty fihentseñañe i talili-soam-pañanintsiñey\f + \fr 6:15 \ft Ies 52:7\f*,
\v 16 tovo’e, rambeso ty fikalandefom-patokisañe\f + \fr 6:16 \ft Sab 28:7\f*, hampikipefañe o ana-pale mibela’ i Ratio,
\v 17 endeso ka ty sabakam-pandrombahañe\f + \fr 6:17 \ft Ies 59:17\f* naho ty fibara’ i Arofoy, toe i saontsin’ Añaharey\f + \fr 6:17 \ft Ies 11:4\f*,
\v 18 vaho nainai’e mihalalia añ’arofo, an-doloke naho halaly iaby. Mijilova am-pigahiñañe naho am-pihalaliañe heneke ho a o fonga noro’eo.
\v 19 Mihalalia ho ahy ka, t’ie ho tolorañe ty hahafitaroñe am-palie misokake, hahavany hampandrendreke ty tafatoño’ i talili-soay,
\v 20 ie sorotà’e an-drohy; ihalalio te hahasibeke fita­roñe ami’ty fañeva’e.
\s1 Figodañañe
\p
\v 21 Aa, ty haharendreha’areo o fitoloñakoo naho ty amako, le i Tikiko, rahalahy sarotse naho mpitoroñe migahi’ i Talèy ro hampahafohiñe anahareo ze he’e.
\v 22 Izay ty nañitrifako aze mb’ama’ areo añe, hitalilia’e anay naho hañoho o arofo’ areoo.
\p
\v 23 Fañanintsiñe amo rolongoo, naho fikokoañe am-patokisañe boak’ aman’ Añahare Rae naho \nd Iesoà\nd* \nd Talè\nd* Norizañey.
\v 24 Hasoa amy ze hene mpikoko i Talèntika \nd Iesoà\nd* Norizañey an-koko tsy modo. Amena.
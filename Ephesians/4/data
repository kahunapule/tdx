\c 4
\s1 Fitraofañ’ Ina amy Fañòva’ey
\p
\v 1 Aa le ihalaliako, izaho mpirohi’ i \nd Talè\nd*, t’ie hañavelo mañeva i koike nikanjiañe anahareoy,
\v 2 nainai’e mireke an-trentram-po naho mifampiheve am-pikokoañe,
\v 3 ie ilozoha’ areo tambozotse ty fitraofan-kina’ i Arofoy, mifampipiteke am-pilongoañe.
\v 4 Raike i fañòvay, naho raike i Arofoy—manahake t’ie kinoike ho amam-pitamàñe raike te nikanjieñe:
\v 5 \nd Talè\nd* raike, fatokisañe raike, filiporañe raike,
\v 6 naho Andrianañahare raike, Rae’ iabikey, lohà’ ze he’e\f + \fr 4:6 \ft Mar 12:32,34, Ko I 8:6, Ti I 2:5, Mar 12:29-34\f*, kila añama’e, vaho hene ama’e.
\v 7 F’ie songa nitoloreñ’ arofo ami’ty nanokantsokaña’ i Norizañey falalàñe.
\v 8 Izay ty nipatera’e ty hoe:
\q1 Ie nionjoñe mb’añ’abo añe,
\q1 kinozozò’e an-drohy i fandrohizañey
\q1 vaho tinolo’e falalàñe ondatio.\f + \fr 4:8 \ft Sab 68:18\f*
\p
\v 9 Aa kanao nionjon-dre, ino i tsarae­ñey naho tsy t’ie nizotso hey mb’ an-tsikeokeo’ ty tane toy ao?
\v 10 I nizotsoy, le i nionjoñe andindi’ ze hene likerañe, hañenefa’e ze he’ey.
\v 11 Natolo’e ho Firàheñe ty ila’e naho mpitoky ty ila’e naho venje ty ila’e vaho mpiarake naho mpañoke ty ila’e,
\v 12 hañoke o noro’eo hitoloñe am-pito­roñañe, handranjy ty fañòva’ i Norizañey
\v 13 ampara’ t’ie hene maha-pitrao-kina am-patokisañe, haharendreke i Anan’ Añaharey, hitombo ho añoñ’ay, amy havañonañe nihenefa’ i Norizañeiy;
\v 14 ie amy zao tsy ho anak’ ajaja ka, havoamboa’ ty onja, naho hasio­tsio’ ze fonga tiom-pañohañe, ami’ty famañahia’ ondaty kante an-kalìtake naho kilily\f + \fr 4:14 \ft Efe 5:6; Ko II 10:5, 11:3-14, Gal 1:6-9, Ti II 3:1-8, 4:2-4, Pe II 2:2-22, Jod 1:10-19\f*,
\v 15 fe am-pitaroñañe ty hatò am-pikokoañe, ty hitomboan-tika ami’ty halifora’e amy Loha’ey ao, toe i Norizañey.
\v 16 Ie ty andrafetañe i fañòvay iaby hifam­pi­katoke, naho hifandreketa’ ze hene fange’e amy fifanozaña’ey, songa mañeneke i fitoroña’ey, hampi­tomboa’e naho hampiraoraoa’e am-pikokoañe i fañòvay.
\s1 Apoho i Hambo’ey
\p
\v 17 Aa le hoe iraho, eka afanto’ay naho i \nd Talè\nd*, ama’areo te tsy hañavelo ami’ty fañaveloa’ o kilakila ondatio ka\f + \fr 4:17 \ft Ko I 12:2, Iir 10:2\f*, ami’ty hakoaham-pivetsevetse’ iareoo,
\v 18 fa maieñe ty fahafohina’ iareo, tsy mpiami’ ty havelon’ Añahare ty amy habahimoañe an-tro’ iereo ao, ami’ty hagañ’ arofo’ iareo;
\v 19 ie fa dridra an-troke, nijoroboñe an-kadrao-lo, hitoloñe ze fonga hameñarañe vaho fatiti-mena.
\v 20 Tsy izay ty nioha’ areo amy Norizañey,
\v 21 ie toe jinanji’ areo naho nandrèndreke ama’e, ty amy hatò am’ \nd Iesoà\nd* ao,
\v 22 le o satan-kavelo’ areo taoloo, korendaho i haondaty hambo’e mihamomoke ty amo drao’e mamañahio,
\v 23 le mivaoa am-pitsakorean-troke ao,
\v 24 vaho atsetaho indaty nivaoeñey\f + \fr 4:24 \ft Rom 8:1\f*, tsinene hambam-bintañe aman’ Añahare an-kavantañañe naho an-katò miavake.
\p
\v 25 Aa le apitsoho ty fandañirañe, songa mifanaontsia an-kahiti’e\f + \fr 4:25 \ft Zek 8:16\f*, fa mpifampipiteke tika.
\v 26 Miboseha fe ko mandilatse\f + \fr 4:26 \ft Sab 4:4\f*, asoao tsy ho tra ty motak’ andro ty haviñera’ areo\f + \fr 4:26 \ft Its 24:15\f*,
\v 27 tsy mone hañomey lalañe i mpañìnjey.
\v 28 Asoao tsy hampikametse ka i mpikizoy, fe hitromake am-pità’e amy ze mahasoa, hanaña’e ty hazòtso ami’ty mipay.
\s1 Ko Mampioje’ i Arofo Masiñey
\p
\v 29 Ehe te tsy hakarem-palie’ areo ze entañe tsy vente’e fa ze hampiraorao o ila’eo ami’ty fañeva’e, hañasoa o mpijanjiñeo.
\v 30 Ko ampanaheloe’ areo i Arofo Masin’ Añaharey, i namoli-fitomboke anahareo ho amy andro fijebañañeiy.
\v 31 Apitsoho ama’ areo ty afero, ty fombo, ty haviñerañe, ty fihorentseñañe naho ty fanambaitambaiñañe vaho ty halo-tserehañe,
\v 32 fe mifampiferenaiña naho mifampilendèña an-troke vaho mifampihevea manahake ty nañahan’ Añahare anahareo amy Norizañey.
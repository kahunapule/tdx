\c 12
\s1 Soroñe Veloñe
\p
\v 1 Aa le osiheko nahareo, ry longo, ami’ty fiferenaiñan’ Añahare; ty hibanabana ty sandri’ areo ho sorom-beloñe, miavake naho mañeva an’ An­drianañahare, zay ty fitoroñañe sazo anahareo.
\v 2 Ko mitsikombe ty voatse toy, fa miovà ami’ty fañavaoam-betsevetse, hamentea’ areo ty satrin’ arofon’ Añahare soa naho mahafale vaho fonitse.
\p
\v 3 Fa amy falalàñe natolots’ ahiy, le taroñeko ama’ areo iaby, t’ie tsy hihaboke hilala mandikoatse ty evà’e, fa sambe mimane faharendrehañe migahiñe ty amy fatokisañe nandivan’ Añahare ama’e.
\v 4 Ampanahafeñe aman-tika, te maro ty mpitraoke an-tsandriñe raike ao, fe tsy hambam-pitoloñañe o mpitraoke iabio;
\v 5 hoe zay ka tika maro ro fañòva raike amy Norizañey, sindre mifampipiteke,
\v 6 naho songa aman-dravoravo ankafankafa ty amy falalàñe nitolorañe: he fitokiañe, tsahatse ty fatokisa’e,
\v 7 ke fitoloñañe ty amy fitoroña’ey; ie mpañoke le amy fañòha’ey;
\v 8 ie mpañosike le amy fañosiha’ey, ie mpanolotse le am-patarihañe; ie mpifehe le am-pahimbañañe; ie mpiferenaiñe le an-kaehake.
\s1 Ty Sata’ o toe Mpiama’eo
\p
\v 9 Ehe te ho po-pamañahiañe o fikokoañeo; hejeo ty raty, vontitiro ty soa;
\v 10 Mifampipiteha am-pifampilongoañe; mifampiambanea am-piasiañe.
\v 11 Ko milealea am-pilozohañe, mirebarebà an-troke, toroño t’i Talè.
\v 12 Mirebeha am-pitamàñe; mifeaha an-kaloviloviañe, mifahara an-kalaly;
\v 13 mandivà amy ze paia’ o noro’eo; le mampihova ambahiny.
\p
\v 14 Tatao o mampisoañe anahareo; tsipezo rano fa ko mañinje.
\v 15 Itraofo rebeke o mirebekeo, iharò rovetse o mirovetseo,
\v 16 Songa miharoa rehake; ko mibokenabokenake fa itraofo o mavomavoo, vaho ko mieva hilala.
\p
\v 17 Ko valean-draty ty raty ndra aman’ ia’ia. Imaneo ty soa am-pivazohoa’ ze hene ondaty.
\v 18 Naho mete, amy ze lefe’o, le mifampilongoa am’ ondaty iabio.
\v 19 O roañetse, ko mamale fate, fa mañivaha ho amy haviñera’e, fa hoe ty pinatetse:
\q1 ahiko ty vale-fate, zaho ro hañavake.\f + \fr 12:19 \ft Its 32:35,43\f*
\p hoe t’i \nd Talè\nd*.
\v 20 Tovo’e:
\q1 Naho saliko i rafelahi’oy, anjotsò;
\q1 ie taliñiereñe, fahano rano;
\q1 ie anoe’o zay, ro amotrea’o vaen’ afo mibela añambone’e eo.\f + \fr 12:20 \ft Rzs 25:21,22\f*
\p
\v 21 Ko milesa ami’ty haratiañe, fa gioho ami’ty soa ty raty.
\c 10
\p
\v 1 O ry longo, ty salalan-troko naho ty halaliko aman’ Añahare ty am’ Israele, le t’ie ho rombaheñe.
\v 2 Ataliliko t’ie maringatse ho aman’ Añahare, fe tsy an-kilala;
\v 3 ie tsy nahafoniñe ty hamarentanen’ Añahare, te mone nipay ty hañoreñañe ty a’ iareo, ie tsy niambane ami’ty havantañan’ Añahare.
\v 4 I Norizañey ro firefea’ i Hake, hañavantañe ze hene mpiato.
\p
\v 5 Nabeja’ i Mosè ty havañonañe mifototse amy Hake, te:
\q1 Hitakatse haveloñe ama’e t’indaty mañorike aze.\f + \fr 10:5 \ft Avo 20:11; Sor 18:5\f*
\p
\v 6 Mbore manao ty hoe ty havantañañe mifototse am-patokisañe:
\q1 Ko manao ty hoe añ’arofo ao:
\q1 Ia ty hionjoñe mb’ andindìm-b’eo\f + \fr 10:6 \ft Its 30:12\f*
\p (hampizotso i Norizañey).
\v 7 ke: Ia ty hizotso mb’an-tsikeokeok’ao? (hampitroatse i Norizañey an-kavilasy).
\v 8 Aa inom-barè ty enta’e?
\q1 Marine azo i tsaray, am-palie’o ao vaho añ’arofo’o ao,\f + \fr 10:8 \ft Its 30:14\f*
\p Ie i tsaram-patokisañe taroñe’aiy,
\v 9 t’ie mitaroñe i \nd Talè\nd* \nd Iesoà\nd* am-palie, vaho iatoa’o an-troke ao te vinañon’ Añahare amo havilasio, le ho rombahen-drehe.
\v 10 Toe añ’arofo ao ty atokisa’ ondaty hanjoa’e havantañañe, vaho am-palie ty hitaroña’e, hitendreha’e rombake.
\v 11 Hoe i Sokitse Masiñey,
\q1 Tsy ho salatse ze miato ama’e.\f + \fr 10:11 \ft Ies 28:16, 49:23b\f*
\p
\v 12 Tsy eo ty mampiambake ty Jiosy ami’ty Grika; raike ty \nd Talè\nd*’ iabikey; matarike amo hene mikanjy azeo.
\v 13 fa
\q1 Hene ho rombaheñe
\q1 ze mikanjy ty tahina’ i \nd Talè\nd*. \f + \fr 10:13 \ft Ioe 3:5, Top 2:21\f*
\p
\v 14 Akore ty hahakanjia’ iareo ty tsy natokisa’ iareo? akore ty hahatokisa’ iareo ty tsy nijanjiñañe? vaho akore ty hahajanjiña’ iareo te tsy amam-pitaroñe?
\v 15 Akore ty hitaroña’ iareo te tsy niraheñe? Pinatetse ao ty hoe:
\q1 Hoke! ty hafanjàka o fandiam-pinday
\q1 talili-soan-draha soao!\f + \fr 10:15 \ft Ies 52:7\f*
\p
\v 16 Fe tsy hene nañaoñe i talili-soay, fa hoe t’Isaia:
\q1 O \nd Talè\nd*, ia ty niantoke i entam-bola’aiy?\f + \fr 10:16 \ft Ies 53:1\f*
\p
\v 17 Aa le am-pijanjiñañe ty fatokisañe, le an-tsaontsi’ i Norizañeiy ty fijanjiñañe.
\v 18 Fa hoe raho: ke t’ie tsy nahajanjiñe? Hete!
\q1 Fa nanitsike ty tane toy
\q1 ty fiarañanaña’ iareo,
\q1 naho pak’añ’olo’ ty voatse toy
\q1 ty saontsi’ iareo.\f + \fr 10:18 \ft Sab 19:4\f*
\p
\v 19 Le hoe raho: Hera tsy nifohi’ Israele? Hoe heike t’i Mosè:
\q1 Hampikirañeko anahareo
\q1 ty tsy fifelehañe,
\q1 ty fifeheañe tsy mahilala
\q1 ro hampibosehako anahareo\f + \fr 10:19 \ft Its 32:21\f*
\p
\v 20 Hoe t’Isaia am-pahavaniañe:
\q1 Nizoe’ o tsy nipay ahio raho,
\q1 Naho nitojo am’ondaty tsy nañontane ahio.\f + \fr 10:20 \ft Ies 65:1\f*
\p
\v 21 Fe hoe re ty am’ Israele:
\q1 Lomoñandro raho nañitsi-tañañe am’ ondaty manjehatse naho mitangingiñeo.\f + \fr 10:21 \ft Ies 65:2\f*
\c 11
\s1 Naforintseñe hey t’Israeley
\r (Sabo 69.22; Isa. 29.10)
\p
\v 1 Le hoe ty asako, Ke nifarien’ Añahare ondati’eo? Sondo’e izay! Izaho ka nte-Israele! tarira’ i Abraàme, fifokoa’ i Benjamina.
\v 2 Tsy napon’ Añahare ondaty\f + \fr 11:2 \ft Sab 94:14\f* niarofoana’e haehaeo. He tsy fohi’ areo ty nanoe’ i Sokitse Masiñey ty amy Elia, ie nitoreo aman’ Andrianañahare ty am’Israele?
\q1
\v 3 O \nd Talè\nd*, zinama’ iereo o mpitoki’oo,
\q1 kinimokimo’ iereo o kitreli’oo;
\q1 le honka’e raho
\q1 vaho te hañe-doza amako iereo.\f + \fr 11:3 \ft Mp I 19:10,14\f*?
\p
\v 4 Aa le ino ty natoin’ Añahare aze:
\q1 Fa nitanako ho ahy ty lahilaly fito-arivo
\q1 tsy nanongaleke amy Baale.\f + \fr 11:4 \ft Mp I 19:18\f*
\p
\v 5 Manahake izay, ao ty sehanga’e henaneo, jinoboñe ami’ty fatariha’e.
\v 6 Aa kanao am-patarihañe, le tsy am-pimanemanean-dily; naho tsy izay tsy ho natao fatarihañe i fatarihañey.
\v 7 Aa le akore? Mboe tsy rinambe’ Israele i paia’ey, o jinoboñeo ro nandrambe, fe nampigañeñe ty ila’e,
\v 8 ty amy pinatetsey:
\q1 Tinolon’ Añahare arofo midebedebe iereo
\q1 fihaino tsy mahaisake
\q1 naho ravembia tsy mahajanjiñe
\q1 pake henaneo.\f + \fr 11:8 \ft Its 29:3; Ies 29:10\f*
\p
\v 9 Hoe t’i Davide:
\q1 Ee te ho fàndrike ty
\q1 fandambaña’ iareoo, naho koboñe;
\q1 naho vato mampitsikapy
\q1 vaho fandilovañe am’ iareo.
\q1
\v 10 Ehe te haieñe o fihaino’ iareoo,
\q1 tsy hahaisake; le hivokoke nainai’e o lambosi’ iareoo. \f + \fr 11:10 \ft Sab 69:22,23\f*
\s1 Singa’e Nasisike
\p
\v 11 Aa le hoe iraho: Hera nitsikapy naho nikorovoke iereo? Sondo’e izay! te mone ninday fandrombahañe ho amo kilakila ondatio ty fikorovoha’ iareo, hampikirañe iareo\f + \fr 11:11 \ft Its 32:21\f*.
\v 12 Aa naho vara ho ami’ty voatse toy ty fandilara’ iareo, naho hanàñañe ho a o kilakila ondatio ty filesa’ iareo, sandrake t’ie fonireñe?
\v 13 (Inahareo kilakila’ ondatio ‘nio ro ivolañako). Aa kanao Firàhe’ o kilakila ondatio iraho, le ho sengèko i fitoroñakoy,
\v 14 ke ao ty hampamarahieko amo toe nofokoo, hañahàñe ty ila’e.
\v 15 Fa kanao minday fifampilongoañe ami’ty voatse toy ty fifariañe iareo, le ho inoñe naho tsy haveloñe boak’ an-kavilasy t’ie rambeseñe?
\v 16 Naho miavake i loha-voay, le miavake ka ty vonga’e. Kanao miavake ty vahatse, le o singa’eo ka.
\v 17 Aa naho pinekapenkañe ty singa ila’e, le ihe, singan-oliva tsotra ty navitrañe amy iereo vaho natraoke ami’ty vahatse naho ty mena’ i hatae olivay,
\v 18 le ko rengevohe’o o singa’eo, fa naho mirenge, Inao, tsy ihe ty mameloñe o vaha’eo, fa o vahatseo ro mameloñe azo.
\v 19 Hera hanao ty hoe irehe: Va’e nipenkàñañe o singao hamitrañañe ahy ao.
\p
\v 20 Eka; toe pinèkañe iereo ty amy tsy fatokisa’ iareo, fa ty fatokisa’o ro ijohaña’o. Aa le ko miriñake fa mañeveña;
\v 21 fa kanao nifarien’ Añahare o toe singa’eo le mahafary azo ka.
\v 22 Inao ty fatarihan’ Añahare naho ty hasarots’ arofo’e, ie tsy mihilotse amo nikorovokeo, fe ama’areo ty fatarihan’ Añahare naho toe mifahatse amy fatariha’ey, tsy mone haito.
\v 23 Ie ka, naho tsy mitoloñe an-tsi-fatokisañe, le havitrañe ao, amy te lefen’ Añahare ty hamitraña’e indra­ike.
\v 24 Fa ihe binira amy hatae olivan’ alay vaho navi­trañe amy hatae oliva navaeñe, mpirafe ama’ey, le an­tsake te mete havi­trañe amy hatae oliva’ey o nisinga’eo.
\s1 Ho Voarombake iaby t’Israele
\p
\v 25 Tsy noko, ry longo, ty hamoea’ areo o raha miheotse zao, tsy mone hihabo-kihitse ty amy hagoañe nahazo ty ila’ Israele ampara’ te tafazilike ao o kilakila’ ndaty mahahenekeo\f + \fr 11:25 \ft Fot 48:19\f*.
\v 26 Ie amy zao, hene ho rombaheñe t’Israele, ty amy pinatetsey:
\q1 Hiboak’ e Ziona ao t’i Mpijebañe;
\q1 le haloli’e am’ Iakobe ty halotsere’e;
\q1
\v 27 Le zao ty ho fañinako am’ iereo naho hahàko o hakeo’ iareoo. \f + \fr 11:27 \ft Ies 59:20,21; 27:9; Iir 31:33-34\f*
\p
\v 28 Naho i talili-soay, le naitoañe iereo ty ama’ areo; f’ie naho o fijoboñañeo le ikokoañe ty aman-droae’ iareo.
\v 29 Toe tsy hahàfeñe o falalàn’ Añahareo naho o fikanjia’eo.
\v 30 Fa hambañe ami’ty nanjehara’ areo an’ Andrianañahare taolo, fe iferenaiñañe henaneo ty amy fanjehara’ iareoy,
\v 31 le manjehatse ka iereo henaneo, soa t’ie ami’ty fitretrezañe anahareo ro hiferenaiñañe.
\v 32 Kila nagaben’ Añahare am-panjeharañe ao soa te hene hiferenaiña’e.
\q1
\v 33 Ee ty halale’ o varan’ Añahareo,
\q1 ty hilala’e naho ty hihi’e!
\q1 Tsy hay karaofeñe o zaka’eo,
\q1 naho tsy lefe tinoñeñe o lia’eo.
\q1
\v 34 Ia ty nahafohiñe ty faharofoana’ i Talè?
\q1 Ia ty nimpanoro aze? \f + \fr 11:34 \ft Ies 40:13\f*
\q1
\v 35 Ia ty nanolotse ama’e aolo, hañavaha’e? \f + \fr 11:35 \ft Iob 35:7, 41:11\f*
\q1
\v 36 Fa tama’e, naho añama’e,
\q1 vaho ho ama’e ty haliforañe.
\q1 aze ty engeñe nainai’e kitro ’afe’e. Amena.
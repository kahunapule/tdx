\c 14
\s1 O Malemeo naho o Maozatseo
\p
\v 1 Ampihovao ty maifoifo am-patokisañe, fa tsy t’ie hifandietse amo raha ereñeren-trokeo.
\v 2 Eo ty miantoke te hene kamaeñe, fe mikama añañe avao i malemey.
\v 3 Asoao tsy ho mavoe’ i mikamay i tsy mikamay; vaho tsy ho tiñea’ i tsy mikamay i mikamay, fa non’ Añahare.
\v 4 Ia rehe te hanìñe ty mpitoro’ ondaty? amy talè’ey ty ijohaña’e ke ikorovoha’e. Toe hijohan-dre fa mahafitroatse aze t’i Andrianañahare.
\p
\v 5 Eo ty miasy ty andro raike ambone’ ty ila’e; ampirae’ ty ila’e ka ze hene andro. Hamake te songa rekets’ añ’ arofo’e ao.
\v 6 I miasy àndroy, miasy aze ho amy \nd Talè\nd*. I mikamay mikama ho amy \nd Talè\nd*, am-pandriañañe an’ Andrianañahare. Le i mifaly haneñey ro mifaly ho amy \nd Talè\nd* vaho mañandriañe an’ Andrianañahare.
\p
\v 7 Tsy aman-tika ty veloñe am-bata’e avao, le tsy eo ty mivetrake am-bata’e.
\v 8 Ie veloñe tika, le veloñe amy \nd Talè\nd*, ie vilasy, le vilasy amy \nd Talè\nd*; Aa he t’ie veloñe, ke vilasy, le a i \nd Talè\nd*.
\v 9 Zao ty nivilasia’ i Norizañey naho nitroara’ey, soa t’ie ro \nd Talè\nd*’ o nihomakeo naho o veloñeo.
\v 10 Fa ihe, ino ty aniñea’o ty longo’o? he akore te kirofe’o añ’ ofoke i longo’oy? Ie songa hijohañe añatrefa’ i fiambesam-pizakàn’ Añaharey;
\v 11 Fa hoe ty pinatetse:
\q1 Kanao velon-dRaho, hoe t’i \nd Talè\nd*,
\q1 hitongalefa’ ze kila ongotse,
\q1 vaho hiantoke
\q1 an’ Andria­nañahare ze hene fameleke\f + \fr 14:11 \ft Ies 45:23\f*
\p
\v 12 Aa kanao sindre hamolily vatañe aman’ Añahare
\v 13 antao tsy hifanìñe ka, le mifo­neña tsy hampipohañe ty raha mahatsikapy ndra ty mahatofotse an-dalan-dongo eo.
\v 14 Apotako naho iatoako am’ \nd Iesoà\nd* \nd Talè\nd* te tsy eo ty raha faly avao, fa amy mitañ’ aze ho faliy, le faly ama’e.
\v 15 Aa naho mampanahelo ty longo’o ty mahakama’o, ihe tsy mañavelo an-koko. Ko toloram-boiñe ty amy mahakama’oy i nivilasia’ i Norizañeiy.
\v 16 Aa le ko apoke ho fosaeñe ze atao’o soa;
\v 17 amy te tsy mahakama, tsy finomañe i fifehean’ Añaharey, fa havantañañe naho fifampilongoañe vaho firebehañe amy Arofo Masiñey.
\v 18 Toe sitran’ Añahare naho no’ ondatio ty mitoroñe i Norizañey hoe izay.
\p
\v 19 Antao arè himane ze raha minday fifampilongoañe naho fifampibodobodoañe.
\v 20 Ko rotsaheñe o tolon-drahan’ Añahareo ty amo maha­kamao. Toe hene malio, fe voiñe ama’ ondaty ty mikama hampitorifiha’e.
\v 21 Hàmake tsy mikama hena, tsy minon-divay ndra inoñe mahatsikapy o longo’oo.
\v 22 Ifaharo añatrefan’ Añahare eo i fatokisa’oy; haha ty tsy mamà-batañe amo atokisa’eo.
\v 23 Fe voafàtse t’ie mikama ty mahatsimboetse aze, amy te tsy am-patokisañe; toe fonga hakeo ze tsy mifototse am-patokisañe.
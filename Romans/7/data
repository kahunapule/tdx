\c 7
\s1 Fandrazañañe amo Enga Valio
\p
\v 1 O ry longo, (ie itaroñako o mahafohiñe Hake) nofi’ areo hao te fehè’ i Hake t’indaty t’ie mbe veloñe?
\v 2 Fa ampifetrehe’ i Hake amy vali’ey ty rakemba naho mbe veloñe i rangahey, ie mihomake indatiy, le votsotse amy Hake mamahotse aze amy vali’eiy.
\v 3 Aa naho anakeza’ ondaty ty rakemba manam-baly le atao t’ie tsy vokatse. Fe naho mihomake i vali’ey, le haha amy Hake re, vaho tsy karapilo t’ie engae’ ondaty.
\v 4 Ie amy zao ry longo, ty Fañòva’ i Norizañeiy ty nivetraha’ areo amy Hake, hireketa’ areo ami’ty hafa, amy nampitroareñe amy havilasiy, hamokaran-tika ho an’ Andrianañahare.
\p
\v 5 Itika tamy nofotsey, le nitoloñe an-tsandriñe ao o draon-kakeo nisigihe’ i Hake hamokara’e fihomahañeo.
\v 6 F’ie votsots’ amy Hake henaneo, nivetrake amy namaho­tsey, hitoroñe ami’ty nañavaoe’ i Arofoy fa tsy am-pimanemanean-tsokitse hambo’e.
\s1 Fifandrakarakañe amo Tahiñeo
\p
\v 7 Aa le inoñe ty ho asan-tikañe? Hakeo hao t’i Hake? Sondo’e! Fa tsy ho napotako ty atao tahiñe naho tsy t’i Hake, le tsy ho nihaiko ze atao fitsikirihañe naho tsy nafè’ i Hake ty hoe,
\q1 Ko mihàñe.\f + \fr 7:7 \ft Avo 20:17, Its 5:21\f*
\p
\v 8 I tahiñey, ie nampahazoa’ i liliy lalañe, nitrobo ze atao fikirañañe amako, fa naho tsy eo Hake, tsy eo tahiñe.
\v 9 Niveloñe hey iraho taolo t’ie tsy aman-Kake; fe niavy i liliy, le nibodan-ko veloñe o tahiñeo vaho nikenkan-draho;
\v 10 i fañè ho ninday haveloñey, te mone namono ahy.
\v 11 I hakeoy, ie nampahazoa’ i liliy lalañe, namañahy ahy, vaho ie ty namono ahy.
\v 12 Aa le Masiñe t’i Hake, le miavake naho vantañe vaho soa o lilio.
\p
\v 13 Aa vaho fihomahañe amako hao i soay? Sondo’e! Fa i tahiñey, hampiborahañe ty hakeo, nitoloñe fihomahañe amako amy soay, hampidodea’ i Hake ty halo-tsere’ o tahiñeo.
\s1 Hotakotake añ’arofo
\p
\v 14 Fohintika te arofo t’i Hake, f’ie nofotse naletake hondevon-kakeo.
\v 15 Tsy apotako o ­anoekoo; le tsy anoeko o satrikoo, te mone i hejekoy ty anoeko.
\v 16 Aa naho anoeko i tsy satrikoy, le iantofako te soa t’i Hake.
\v 17 Ie henaneo tsy izaho ty manao, fa ty hakeo mitoboke an-troko ato.
\v 18 Apotako te tsy imoneñan-kasoa ty nofoko toy. Toe amam-pisalalan-draho, fe tsy ta­fete’e ty fanoan-tsoa.
\v 19 I soa satrieko hanoeñey tsy anoeko, fe i raty hejekoy ty toloñako.
\v 20 Aa naho anoeko i raha hejekoy, le tsy izaho ty mitoloñe, fa o tahiñe mitsotsefotse amakoo.
\p
\v 21 Treako amy zao ty lily toy, t’ie manitra hanao soa, amako ty raty.
\v 22 Toe iantofako an-kafalean-troke i Han’ Añaharey\f + \fr 7:22 \ft Sab 119:16\f*;
\v 23 fe mahatrea hake hafa am-pangefangen-tsandriko ato mifandraparapake amy Hake am-pi­tsakoreako atoañey mandrohy ahy amy ha’ o tahiñe am-pangefangekooy.
\v 24 Hete, ondaty mavoin-draho! Ia ty hañaha ahy ami’ty sandrim-pihomahañe toy?
\v 25 Andriañeko t’i Andrianañahare añamy Talèntika \nd Iesoà\nd* Norizañey. Ie amy zao mito­roñe i Han’ Añaharey iraho an-troke ao, naho i ha’ o tahiñeoy ami’ty sandriko hambo’e toy.
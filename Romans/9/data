\c 9
\s1 Ty Fiferenaiña’i Paoly
\p
\v 1 Mitaroñe ty hatò amy Norizañey iraho fa tsy misovo-bolañe; mitrao-pitaroñe am-pitsakoreako i Arofo Masiñey,
\v 2 t’ie lonjetse, naho mitolom-pihontoke ty an-troko atoa,
\v 3 fa nisalalaeko t’ie haitoañe amy Norizañey ty amo longoko ama’ nofotseo,
\v 4 ie nte-Israele, a’ iareo ty fameloman-ko anake, ty engeñe, o fañinao, ty fanolorañe Hàke, i fisoroñañey, vaho o fampitamàñeo;
\v 5 a’ iareo o raeo, naho boak’am’iareo ami’ty nofotse i Norizañey—i ambone’ ze he’ey, i Andrianañahare rengeñe nainai’ey. Amena.
\p
\v 6 Fa tsy te nilesa o tsaran’ Añahareo, amy te tsy hene nte-Israele t’ie tarira’ Israele,
\v 7 mbore tsy songa anake t’ie tiri’ i Abraàme; fa,
\q1 Am’ Isaka ty ikanjiañe o tiri’oo,\f + \fr 9:7 \ft Fot 21:12\f*
\p
\v 8 aa le tsy o tariratse ama ­nofotseo ro anan’ Añahare, fa o ana’ i fitamàñeio ro volilieñe ho tariratse.
\v 9 Hoe ty tsara’ i fitamàñey,
\q1 Hibalike ami’ty sa toy raho
\q1 le hanañ’ ajajalahy t’i Sarahae.\f + \fr 9:9 \ft Fot 18:10\f*
\p
\v 10 Mbore adodea amy Ribkae, ie nampiareña’ Isaka raentika indrai-piolotse,
\v 11 (iereo mbe tsy nitoly, mboe tsy nanao inoñe ndra soa ndra raty, soa te hijadoñe i fijoboñañe sinafirin’ Añaharey, tsy amo tolon-drahao fa amy Mpikanjiy),
\v 12 le hoe ty tsinara ama’e:
\q1 Hitoroñe ty zai’e ty zoke’e,\f + \fr 9:12 \ft Fot 25:23\f*
\p
\v 13 amy pinatetse ty hoe:
\q1 Nikokoako t’Iakobe
\q1 fa nihejeko t’i Esave.\f + \fr 9:13 \ft Mal 1:2,3\f*
\p
\v 14 Inoñ’arè ty hatao-­tika? Hera aman’ Añahare ao ty tsy to. Sondo’e izay!
\v 15 Fa hoe re amy Mosè:
\q1 Ho ferenaiñeko ze hiferenaiñako,
\q1 le ho tretrezeko ze hitretrezako.\f + \fr 9:15 \ft Avo 33:19b\f*
\p
\v 16 Aa le tsy ty fisalalà’ ondaty, tsy ty filaisa’ ondaty, fa i Andria­nañahare mpitretrè.
\v 17 Le hoe i Sokitse Masiñey amy Farao:
\q1 Amo safiry zao ty nampionjonako azo,
\q1 te ihe ty hampiboahañe ty haozarako,
\q1 naho hanitsihañe ty tane toy ami’ty fitaroñañe i añarakoy.\f + \fr 9:17 \ft Avo 9:16\f*
\p
\v 18 Aa le tretreze’e ze satri’e, naho ampigàñe’e ze laha’e.\f + \fr 9:18 \ft Vazoho: Ieh 11:20\f*
\p
\v 19 Aa ke hatao’ areo amako ty hoe, Inoñe arè ty itiñea’e an-tika? Ia ty hahasebañe i satri’ey?
\v 20 Hete, ry ‘ndaty, ia v’iheo te manoiñe aman’ Añahare? Ho volañe’ i namboareñey ty hoe hao i namboatse azey: Akore ty nanoe’o ahy?’\f + \fr 9:20 \ft Ies 29:16, 45:9\f*
\v 21 Hera añana’ i mpanao valañe-taney lily i lietsey, t’ie ami’ty boko’e raike ro itsenea’e sinim-pia­siañe naho ty valàñe tsotra?
\v 22 Aa vaho akore t’i Andrianañahare, ie te hamente ty haviñera’e naho hampandrendreke ty haozara’e, ro nifeake haliñisañe amo valàñen-kabosehañe haro­tsakeo,
\v 23 hampahafohinañe ty hafanjàka’ ty enge’e amo valañem-pitretrezañeo, o nihentseñe’e taolo ho rengèñeo?
\v 24 Itika nikanjie’e ‘nio, tsy amo Jiosio avao, fa amo kilakila ondatio ka?
\v 25 ie natovo’e amy Hosea ao, ty hoe:
\q1 Ho tokaveko ty hoe: Ondatiko
\q1 o tsy ni-ondatikoo,
\q1 vaho Kokoa’e, i tsy nikokoañey.\f + \fr 9:25 \ft Hos 2:25\f*
\q1
\v 26 Hifetsake an-toetse nanoañe am’ iereo ty hoe: Tsy ondatiko nahareo,
\q1 t’ie hikanjiañe ty hoe: anak’ Andrianañahare veloñe\f + \fr 9:26 \ft Hos 1:10b\f*.
\p
\v 27 Le hoe ty koi’ Isaia ty am’Israele:
\q1 Ndra te nira amo fasen-driakeo
\q1 ty ia’ o tiri’ Israeleo,
\q1 ty sehanga’e avao ty ho rombaheñe,\f + \fr 9:27 \ft Ies 22; Fot 22:17, Hos 1:10\f*
\q1
\v 28 fa hafetsa’ \nd Iehovà\nd*
\q1 an-tane atoy i tsinara’ey;
\q1 tsy kalafo naho masika.\f + \fr 9:28 \ft Ies 10:23\f*
\p
\v 29 Le ty amy nitokia’ Isaiay:
\q1 Naho tsy napo’ i \nd Talè\nd*-i-Màroy tiry tika
\q1 le ho nanahake i Sodoma
\q1 vaho ho nihambañe amy Gomora.\f + \fr 9:29 \ft Ies 1:9, Its 29:23; Iir 49:18, 50:40, Amo 4:11\f*
\p
\v 30 Inoñe arè ty ho asan-tika? T’ie nitendreke havantañañe o kilakila ondaty tsy nimane havañonañeo, eka, toe havantañañe mijadoñ’ am-patokisañe;
\v 31 fa tsy nahatakatse ty havantaña’ i Hake ka t’Israele nimanemane Hàke.
\v 32 Akore? Amy t’ie tsy am-patokisañe fa am-pimanemaneañe, toe nitsikapia’ i vato fitsikapiañey\f + \fr 9:32 \ft Ies 8:14 \f*.
\v 33 Hoe ty pinatetse:
\q1 Hehe, Apoko e Ziona ao ty vato fitsikapiañe
\q1 naho ty vato faminganañe;
\q1 fa tsy ho salatse ty miato ama’e\f + \fr 9:33 \ft Ies 8:14:15, 28:16\f*.
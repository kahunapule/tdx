\c 13
\s1 Fiandaliañe amo Fifeheañeo
\p
\v 1 Soa re te sambe hiambane amo mpifehe ambone’eo t’indaty, amy te tsy eo ty fifeheañe tsy boak’ aman’ Añahare, toe fa norizan’ Añahare o fa eoo.
\v 2 Aa le ze mandietse ami’ty fifeheañe ro mandietse amy nafèn’ Añaharey; vaho mamà-batañe ty mpanjehatse.
\v 3 Tsy hembañe’ o mpifeheo ty mpanao soa, fa ty mpanao raty. Aa tsy ho paia’o hao te tsy ampihembaña’ o mpifelekeo? Anò ty soa, le ho renge’e;
\v 4 ie mpitoron’ Añahare ho ami’ty hasoa’o. Fe mihembàña naho manao raty; amy t’ie tsy mitam-pibara tsy an-dengo’e, fa mpitoron’ Añahare, mpamale an-keloke ty mpanao raty.
\v 5 Aa le miambanea, tsy te ihaviñerañe avao fa ty amy fitsakorean-trokey ka.
\v 6 Izay ty androroña’ areo vili-loha, amy t’ie mpitoron’ Añahare manao o tolon-draha’ iareoo lomoñandro.
\v 7 Hene avaho ze nisongoeñe: roroñe ami’ty mañeva roroñe; haba ami’ty mpamori-haba, fañeveñañe ami’ty añeveñañe, asiñe ami’ty asiñeñe.
\s1 Mifampikokoa fa An-titotse
\p
\v 8 Ko misongo ama’ia’ia, naho tsy t’ie mifampikoko, fa mahaheneke Hake ty fifampikokoañe.
\v 9 Le ty hoe:
\q1 Ko mipay vali’ondaty,
\q1 ko mañè-doza, ko mikizo,
\q1 ko mihàñe,\f + \fr 13:9  \ft Avo 20:13177; Its 5:17-21\f*
\p naho ze fañè ila’e ro agadoñe amy tsara ty hoey:
\q1 Ikokò ondatio mira ami’ty vata’o.\f + \fr 13:9  \ft Sor 19:18\f*
\p
\v 10 Tsy mijoy ondaty ty koko; fa mañeneke Hake ty fikokoañe.
\p
\v 11 Ie amy zao; mahafohina ty sa, te tondroke henaneo t’ie ho tsekafeñe ami’ty rotse, fa marine antika henaneo ty fandrombahañe te amy natokisan-tikañey.
\v 12 Fa ho modo i haleñey, naho an-titotse ty andro, aa le apon-tikañe o satañ’ ieñeo vaho mañombe ty fikalan-kazavàñe.
\v 13 Antao hanao mañeva ty atoandro, tsy mifandrakaraka, tsy mijike, tsy mipay lamba, tsy manao ze mahameñatse, tsy mifandietse vaho tsy mikirañe.
\v 14 Fe aombeo i \nd Talè\nd* \nd Iesoà\nd* Norizañey, le ko añivahañe ty sandriñe hilomolo amo drao’eo.
\c 2
\p
\v 1 Aa le tsy amam-piveroha’e ondatio, ndra iaia rehe mizaka, o fizakà’oo ro amara’o vatañe, amy te ihe mizaka ro mpanao o anoe’eo.
\v 2 Toe fohin-tika te vantañe ty talim-pizakan’ Añahare o manao i sata re­zaio.
\v 3 He zao ty atao’o, ry ondatio, ie anoe’o o fanoe’ o zakae’oo, ho votitsihe’o hao i zakan’ Añaharey?
\v 4 Ke vasohe’o ty havokaran-kasoa’e, ty fañantoàña’e naho ty fahaliñisa’e\f + \fr 2:4  \ft Pe II 3:9\f*, ie amoea’o te mitaoñe azo hisoloho ty fatarihan’ Añahare.
\v 5 Fa ty tro’o manjehatse tsy mete misoloho ro mañaja haviñerañe ho azo amy andron-kaviñerañe naho famentabentarañe ty hatòn-jakan’ Añaharey,
\v 6 ie songa ho tambezeñe ty amo sata’eo t’indaty\f + \fr 2:6  \ft Sab 62:12, oni: Mat 16:27\f*;
\v 7 le tolora’e haveloñe nainai’e o mipay engeñe naho asiñe naho tsy fihomahañe am-pimanean-kasoao;
\v 8 fe fiforoforoañe naho haviñerañe o mpitribàhatseo, o mañarinje ty to naho mitolon-katsivokarañe naho habosehañe vaho hatorifihañeo.
\v 9 Eka ho valea’e hasiloke naho halovilovy ze fiai’ ondaty mpanao raty, ty Jiosy hey vaho ty Grika;
\v 10 le engeñe naho asiñe naho fañanintsiñe ze hene mpanao soa; ty Jiosy hey vaho ty Grika.
\v 11 Fa tsy mirihy t’i Andrianañahare.
\p
\v 12 Toe songa hikorokomake alafe’ i Hake ze mandilatse alafe’ i Hake, vaho sindre ho zakaeñe amy Hake ze manao hakeo ambane’ i Hake,
\v 13 Tsy ze mpijanjiñe Hake ro malio-tahiñe aman’ Añahare, fa ty mañambeñe Hake\f + \fr 2:13  \ft Mat 7:21-27, Jak 2:14-24\f* ro mahazo to;
\v 14 aa ie mahafaño­rike ty andilia’ i Hake an-dilitse ty ambahiny tsy aman-Kàke, le aman-Kake am-bata’e ty tsy aman-Kàke,
\v 15 fa ampalangese’ o sata’eo te misokitse an-tro’e ao ty nafe’ i Hake, itaroñam-betse­vetse, ke anisia’ ty fitsa­korea’e he añatoa’e
\v 16 amy andro ho zakaen’ Añahare añam’ \nd Iesoà\nd* Norizañey o mietake am’ ondatioo; zay ty talily soa taroñeko.
\s1 O Jiosio naho o Lilio
\p
\v 17 Aa ihe manoñom-batañe ho Jiosy, mpiato amy Hake naho mirenge aman’ Añahare;
\v 18 ihe mahafohiñe o satri’eo naho miantoke ty soa kanao niòke amy Hake,
\v 19 naho atao’o te mpiaolo’ ty goa naho hazavàñe amo añ’ ieñeo,
\v 20 mpanoro ty tsi-ma­hilala, mpañoke ty bahimo, ama’o ty vente’ ty hihitse naho ty hatò amy Hake ao\f + \fr 2:20  \ft Sab 147:19, Rom 3:2, 9:4 \f*—
\v 21 ihe arè, mpañoke ty ila’e, maño-batam-b’iheo? Ihe manoro ty hoe: Ko mikametse\f + \fr 2:21  \ft Avo 20:15, Its 20:19\f*, he mikizo?
\v 22 Ihe manao ty hoe: Ko mañarapilo\f + \fr 2:22  \ft Avo 20:14, Its 20:18\f*; mitsindroke amontoñe ao hao? Ihe malain-tsikily, va’e mpampikametse añ’ anjomba miavake ao?
\v 23 Ihe mpisenge Hake, hera mañamavo an’Andrianañahare ami’ty fandilara’o Hake?
\v 24 Toe pinatetse te:
\q1 Inahareo ro iteratera’ o kilakila
\q1 ondatio ty tahinan’ Añahare.\f + \fr 2:24  \ft Ies 52:5\f*
\p
\v 25 Toe mahasoa ty savatse, naho oriheñe ty Hake fe naho mpiola amy Hake le mivalike ho tsy fisavarañe i fisavara’oy.
\v 26 Aa naho àmbe’ ty tsi-sinavatse o fañè amy Hake aoo, tsy ho volilieñe te afa-boy hao i tsy misavatsey?
\v 27 Toe hizakà’ ty tsi-afa-boiñe mahambeñe Hake. Ama’o i pinatetsey naho i savatsey f’ie mpiola amy Hake.
\p
\v 28 Fe tsy maha-Jiosy t’ie alafe’e avao, mbore tsy atao savatse i anoeñe an-tsandriñey.
\v 29 Toe Jiosy t’ie an-troke ao, naho añ’arofo ao ty savatse to\f + \fr 2:29  \ft 1Ko 7:19, Avo 19:5, Its 10:12-16, 30:6-8\f*, fa tsy an-tsokitse; aa le tsy boak’ am’ondatio ty enge’e fa aman’ Añahare.
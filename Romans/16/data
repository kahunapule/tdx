\c 16
\s1 Fañandriañañe naho Fisalamañe
\p
\v 1 Ampandrendreheko anahareo t’i Foìbe rahavave’ay mpitoro’ i Fivory e Kenkrea añey;
\v 2 t’ie ho rambese’ areo amy \nd Talè\nd* ami’ty mañeva o noro’eo, naho te himbae’ areo amy ze mete hipaià’e, ie fa nañolotse ty maro naho ahy ka.
\p
\v 3 Añontaneo t’i Prisilae naho i Akoila mpiharo tolon-draha amako am’ \nd Iesoà\nd* Norizañey.
\v 4 I ho namoe fititia hasolo ty fiaiko rey. Tsy izaho avao ty mañandriañe iareo fa ze hene’ Fivorin-kilakila ondatio.
\v 5 Ao ka ty Fivory añ’ anjomba’ iareo. Añontaneo i Epaineto rañekoy, i loha-voam-piantoke i Norizañey e Asiay.
\v 6 Añontaneo t’i Marie mpifanehake ho anahareo.
\v 7 Añontaneo t’i Andronìko naho i Jonìa, longoko naho mpiharo-rohy amako, an-kasiñ’ amo Firàheñeo, vaho nimpiamy Norizañey taoloko.
\v 8 Añontaneo t’i Ampliato, i kokoako amy \nd Talè\nd*iy.
\v 9 Añontaneo t’i Orbano, mpifanehake ama’ay amy Norizañey, naho i Staky, longoko sarotse.
\v 10 Añontaneo t’i Apelà, i niventeañe amy Norizañeiy. Añontaneo o amy Aristoboloo.
\v 11 Añontaneo t’i Herodiona longoko. Añontaneo o amy Narkisao, o amy \nd Talè\nd*o.
\v 12 Salamao t’i Trifenae naho i Trifosae, mpifanehake amy \nd Talè\nd* ao. Añontaneo t’i Persie isoke, i nitromake mafe amy \nd Talè\nd*iy.
\v 13 Añontaneo t’i Rofosy, jinobo’ i \nd Talè\nd* naho i rene’e naho ahiko.
\v 14 Añontaneo t’i Asinkrito, i Flegona, i Hermesy, i Patroba, i Herma, naho o longo am’iereoo.
\v 15 Salamao t’i Filologo naho i Joliae, i Nerea naho i rahavave’ey, naho i Olimpa, vaho o fonga noro’e am’iereoo.
\v 16 Mifanalamà ami’ty oroke miavake. Hene mañontane anahareo o Fivori’ i Norizañeio.
\p
\v 17 Añosihako ry longo, te ho sarisarie’ areo o mpanao hereñ’an-tihy naho manebañe an-dietse i fañòhañe nioha’ areoio, vaho ihankàño.
\v 18 Ie tsy mpito­roñe i Talèn-tika Norizañey, fa ty tro’e, le an-kabeake naho tsiriry ty amaña­hia’e ty arofo’ o tsy midareo.
\v 19 Fa naha­takatse ie iabikey ty talily o fatokisa’ areoo, aa le mahafale ahy nahareo; f’ie teako ho mahihitse ami’ty hasoa vaho halio amo halo-tserehañeo.
\v 20 Fa an-titotse te ho demohen’ Añaharem-pierañe­rañañe ambanem-pandia’ areo ao i mpañìnjey. Ho ama’ areo ty hasoa’ i Talèntika \nd Iesoà\nd* Norizañey.
\v 21 Añontanea’ i Timoty, mpifanehake amakoy, nahareo, hoe izay ka i Losio naho i Jasona, vaho i Sosipatro rolongoko.
\p
\v 22 Manalama anahareo amy Talè ao ka iraho, Tertio, mpanokitse ty taratasy toy.
\v 23 Mañontane anahareo t’i Gaio mpanao añ’anjomba ahy naho ty Fivory atoy iaby. Manalama anahareo ka t’i Erasto, mpamandro’ ty rova, naho i Koarto rahalahy.
\v 24 Ho ama’ areo iaby abey ty fatariha’ Iesoà Norizañey, Amena.
\p
\v 25 Ie amy zao, ho amy Mahafijadoñe anahareo ty amy talili-soako naho ty fitaroñañe \nd Iesoà\nd* Norizañey, ty amy fampibentarañe i raha miheotse nakafitse haehae’ izay,
\v 26 fe naboake henaneo, naho amo pinatem-pitokio ty amy nilili­en’ Añahare nainai’e tsy modoy, le fa nitaroñeñe amo kilakila ondatio hampivohotse iareo am-patokisañe.
\v 27 Aman’ Añahare mahihitse tsi-roe-tsi-telo nainai’e abey ty engeñe, añam’ \nd Iesoà\nd* Norizañey! Amena.
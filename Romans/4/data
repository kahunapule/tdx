\c 4
\s1 Raem-patokisañe t’i Abraàme
\p
\v 1 Aa ino ty hataon-tika te nioni’ i Abraàme raentika am-bata’e?
\v 2 fa naho o fimanea’eo ty nañavàntañe i Abraàme, le amam-pisengea’e re, fe tsy añatrefan’ Añahare.
\v 3 Ino ty tsarae’ o Sokitse Masiñeoo? Natokisa’ i Abraàme t’i Andrianañahare vaho nivolilian-ko havantañañe.\f + \fr 4:3  \ft Fot 15:6; Gal 3:6\f*
\p
\v 4 Ie mitoroñe t’indaty, le tsy atao falalàñe ty tambe’e fa zo’e.
\v 5 Fe amy tsy mitoroñe fa miato amy Mpañavantañe ty tsy aman-Kàkeiy, le volili­eñe ho havantaña’e i fatokisa’ey.
\v 6 Hambañe amy tsarae’ i Davide ty haeha’ ondaty vinolilin’ Añahare ho vantañe tsy ty amy fitoroña’ey:
\q1
\v 7 Haha o nafahan-kakeoo, naho o aman-tahiñe kinolopokeo.
\q1
\v 8 Haha t’indaty tsy anaña’ \nd Iehovà\nd* hakeo.\f + \fr 4:8  \ft Sab 32:1-2\f*
\p
\v 9 O sinavatseo avao hao ro haha, ke o tsy sinavatseo ka? amy nataon-tika te nivolilieñe ho havantañañe amy Abraàme i fatokisa’ey\f + \fr 4:9  \ft Fot 15:6\f*.
\v 10 Akore ty namoliliañe aze? Ie fa sinavatse hao, ke ie mbe tsi-afa-boy. Toe ie tsy nisavatse naho mbe tsi-tinampake!
\v 11 Aa le rinambe’e ho viloñe i savatsey; ho voli-fitombo’ i havantañam-patokisa’ey, ie mbe tsy niafa-boiñey. Toly ndra ie ty rae’ o mpiato tsy sinavatseo, hamolili­añe iareo ho vantañe.
\v 12 Ie ka ty rae’ o sinavatseo, tsy o niafa-boiñeo avao fa o mañavelo amy fatokisa’ i Abraàme raen-tikañey t’ie mbe tsy nisavareñeo.
\p
\v 13 Tsy añamy Hake fa amy havantañam-patokisañey ty nampitamañe i Abraàme naho o tarira’eo t’ie ty handova ty voatse toy.
\v 14 Fa naho ty mpimane Hake ro mpandova le tsy vara ty fatokisañe vaho kòake ty fitamàñe.
\v 15 Toe minday lafa t’i Hake, fe naho tsy eo lily, tsy eo zehatse.
\v 16 Ie amy zao, le fatokisañe añamy fatarihañey, hamenteañe ty nampitamañe ze hene tariratse, tsy ze amy Hàke avao, fa amo mpitrao-patokisañe amy Abrahàmeo ka, ie raen-tikañe iaby,
\v 17 (Fa hoe ty pinatetse:
\q1 Fa nanoeko raem-pifeheañe maro irehe\f + \fr 4:17  \ft Fot 17:5\f*)
\p ie añatrefa’ i natokisa’ey, i Andrianañahare mameloñe o nihomakeo vaho mikanjy o raha tsy eoo ho eoy.
\v 18 Ie ho nilesa ty fisalala’e, mb’e niantofa’e i nampitamañey, t’ie ho raem-pifeheañe maro, ty amy nitsaraeñe ama’ey, te:
\q1 Ho mira amy zay o tarira’oo.\f + \fr 4:18  \ft Fot 15:5\f*
\p
\v 19 Tsy nimokotse i fatokisa’ey, tsy hinao’e i sandri’e fa hihomakey—ie niha-zato taoñe—naho ty hamodoa’ ty trañon’ ana’ i Sarae;
\v 20 tsy niankanie’e an-tsi-fatokisañe i nampitaman’ Añaharey, fe nihafatratse am-patokisañe, nandrenge an’ Andrianañahare;
\v 21 ie niantoke do’e te lefen’ Añahare ty hahafonitse i tsinara’ey
\v 22 le vinolily ho havantañañe ama’e\f + \fr 4:22  \ft Fot 15:6\f*.
\p
\v 23 Ie amy zao, tsy ie avao ty nanokirañe te vinolily ho ama’e,
\v 24 fa ho volilieñe ka tika mpiato amy nampitroatse \nd Iesoà\nd* Talèn-tika an-kavilasiy;
\v 25 ie nasese ty amo hakeon-tikañeo vaho natroatse hañavantañe an-tika.
\c 6
\p
\v 1 Aa vaho hanao ty hoe hao tika: Antao hitolom-pandilatse hampitomambao ty hasoa!
\v 2 Sondo’e! Akore t’ie nihomake an-kakeo\f + \fr 6:2  \ft Rom 8:13, Kol 3:3, Pe I 2:24\f* ro mbe ho veloñ’ ama’e?
\v 3 He tsy fohi’ areo te itikañ’ iaby nilipotse am’ \nd Iesoà\nd* Norizañey ro nilipotse amy havilasi’ey.
\v 4 Aa le nitrao-pilenteke ama’e tika amy lipotsey mb’an-kavilasy ao, soa te, hambañe ami’te nampitroare’ ty engen-dRae an-kavilasy i Norizañey, ty hañaveloan-tika an-kavelom-bao.
\v 5 Aa naho nampireketeñe ama’e tika an-kavilasy manahake aze, le ho mpiamy fivañonan-ko velo’ey ka tika,
\v 6 ie fohiñe te naradorado mindre ama’e i vatan-tika hambo’ey, hañitoañe i sandriñe lifo-kakeoy, soa tsy hondevozen-tahiñe ka,
\v 7 amy te votsotse an-kakeo ze fa nihomake.
\v 8 Aa kanao niharo vilasy amy Norizañey tika, le atokisan-tika te hindrezañe an-kaveloñe ka,
\v 9 fohiñe te natroatse amy havilasiy i Norizañey tsy ho vilasy ka, amy te tsy anaña’ i havilasiy lily.
\v 10 I havilasy nivetraha’ey, le nivetraha’e ty amo hakeoo indraike nahaheneke; fe i haveloñe iveloma’ey, ro iveloma’e aman’ Añahare.
\v 11 Iantofo arè te nihomake an-kakeo nahareo, fe veloñe aman’ Añahare am’ \nd Iesoà\nd* Norizañey.
\v 12 Aa le ko atolotse ho fehèn-kakeo o sandri’ areo ho momokeo, hivohots’ amo hadrao’eo.
\v 13 Le ko atolo’ areo an-tahiñe o fangefange’ areoo ho harao-katsivokarañe, fe manolora vatañe aman’ Añahare hoe nivelomeñe an-kavilasy; vaho o fangefange’ areoo ho haraon-kavantañañe aman’ Añahare,
\v 14 amy te tsy hanan-dily ama’ areo o hakeoo\f + \fr 6:14  \ft Fot 4:7, Tit 2:14, Mic 7:19, Sab 130:7-8\f*, amy t’ie tsy ambane’ ty fimanemanean-dily, fa ambanem-patarihañe.
\s1 Ondevon-Kavantañañe
\p
\v 15 Akore arè? Handilatse hao tika amy te tsy fehèm-pepètse fa ambanem-patarihañe? Aiy, sondo’e!
\v 16 Tsy fohi’ areo hao te, ze anolora’ areo sandriñe ho mpitoro’e hivohora’o, le ondevo’ i vohorañey?—ke amo tahiñeo minday mb’am-pikoromahañe, he am-pivohorañe minday havantañañe.
\v 17 Ty fatarihan’ Añahare, inahareo nondevozen-kakeo fe mivohotse añ’arofo amo ventem-pañòhañe nitaroñañeo,
\v 18 le fa hinaha an-kakeo vaho mpitoron-kavantañañe.
\v 19 Anoeko an-dreha’ ondaty ty amy haifoifo’ o sandri’ areoo: Fa hambañe amy te nafoe’areo hondevozen-kakeo naho tahiñe o fangefangeo hañonjonañe ty hatsivokarañe; t’ie hibanabana o fangefangeo hito­ron-kavañonañe mb’am-piavahañe henane zao.
\p
\v 20 Ie nitoron-kakeo taolo, le nihaha amy havantañañey.
\v 21 Aa le inoñe ty nivokareñe amo raha man­ala­tse anahareo henaneo? kanao ampigadoñe’e an-kamomohañe.
\v 22 Aa ie hinaha an-kakeo naho mivohotse aman’ Añahare henaneo, ro mahazo ty hasoa i fiavahañey ie mamokatse haveloñe tsy modo. ­
\v 23 Fihomahañe ty valen-kakeo\f + \fr 6:23  \ft Rom 8:13\f*, fe haveloñe nainai’e ro fatarihan’ Añahare amy Talèntika \nd Iesoà\nd* Norizañey.
\c 2
\q1
\v 1 א Hedèy te nakopo’ i Talè an-drahoñe ao t’i Tsione amy haviñera’ey!
\q1 Naretsa’e boak’ an-dikerañey
\q1 pak’ an-tane eo
\q1 ty hatsomerentsere’ Israele,
\q1 vaho nandikofa’e ty fatimpaha’e
\q1 amy androm-pifomboa’ey.
\q1
\v 2 ב Fa nagedra’ i Talè
\q1 tsy aman-tsehanga’e o kiboho’ Iakobeo,
\q1 vaho tsy niferenaiña’e;
\q1 fa nafetsa’e ambane eo o kijoly fatrats’
\q1 i anak’ ampela’ Iehodàio;
\q1 ie nafotsa’e an-tane;
\q1 tiniva’e i fifeheañey
\q1 naho o roandria’eo.
\q1
\v 3 ג Fa naitoa’e an-kaviñerañe
\q1 mena ty tsifa’ Israele;
\q1 nasita’e aolo’ i rafelahiy
\q1 ty fità’e havana;
\q1 vaho finorototo’e hoe
\q1 afo misolebatse t’Iakobe,
\q1 afo mangotomomoke mb’eo mb’eo.
\q1
\v 4 ך Nabitso’e hoe rafelahy ty fale’e,
\q1 najado’e hoe ravetro ty fità’e,
\q1 vaho zinama’e iaby ze nisoa am-pihaino;
\q1 an-kivoho’ i anak’ampela’ i Tsioney
\q1 ty nampidoandoaña’e
\q1 ty haviñera’e hoe afo.
\q1
\v 5 ה Fa ninjare rafelahy t’i Talè henanekeo,
\q1 fa nigenohe’e t’Israele;
\q1 hene nabea’e o sokemitraha’eo,
\q1 rinotsa’e o fipalirañe fatratseo;
\q1 vaho nampitomboe’e amy
\q1 anak’ampela’ Iehodày
\q1 ty fangololoihañe naho fandalàñe.
\q1
\v 6 ו Hinatsakatsa’e i kivoho’ey
\q1 hoe t’ie nigoloboñe;
\q1 nampiantoe’e i toem-pivori’e namotoañañey;
\q1 nampahaliñoe’ \nd Iehovà\nd* e Tsione ao
\q1 o Famantañañeo naho o \nd Sabata\nd*o,
\q1 vaho ninjè’e ami’ty fitorifiha’
\q1 i fifomboa’ey i mpanjakay
\q1 naho o mpisoroñeo.
\q1
\v 7 ז Navokovoko’ i Talè i kitreli’ey,
\q1 nampangorìñe Aze i toe’e niavakey;
\q1 napo’e am-pitan-drafelahy
\q1 o rindrin’ anjombao:
\q1 ie nikorake añ’anjomba’
\q1 \nd Iehovà\nd* ao, manahake
\q1 te añ’androm-pivory miavake.
\q1
\v 8 ח Sinafiri’ \nd Iehovà\nd* ty handrotsake
\q1 ty kijoli’ i anak’ ampela’ i Tsioney;
\q1 fa kinazazà’e ty taly,
\q1 tsy nampoli’e ty fità’e
\q1 tsy handrotsake;
\q1 nampirovete’e iaby ty fahañe
\q1 naho ty rindriñe;
\q1 mitrao-pinìke iereo.
\q1
\v 9 ט Nalentek’ an-tane ao
\q1 o lalam-bei’eo;
\q1 fa rinotsa’e vaho pinoza’e
\q1 o sikada’eo;
\q1 songa an-tane tsy mitan-Kàke
\q1 i mpanjaka’ey naho o roandria’eo;
\q1 eka tsy manjo aroñaroñe boak’
\q1 am’ \nd Iehovà\nd* o mpitoki’eo.
\q1
\v 10 י Mitozòke an-tane eo
\q1 ty androanavi’ i Tsione,
\q1 mijomohoñe,
\q1 nampibobò deboke añ’ambone’eo;
\q1 midian-gony am-baniañe;
\q1 miondre-doha’ mb’an-tane
\q1 o somondrara mieha’ i Tsioneo.
\q1
\v 11 כ Milesa o masokoo ty amo ranomasoo, mioremeñe ty troko;
\q1 fa nadoañe an-tane ty ateko,
\q1 ty amy fandrotsahañe
\q1 i anak’ampela’ ondatikoy,
\q1 ty amo anak’ajajao naho o mpinono
\q1 mitoirañe an-dalan-drovao;
\q1
\v 12 ל Hoe iereo aman-drene,
\q1 aia ty tsako naho ty divay?
\q1 ie tsipike hoe mate an-dala’ i rovay ey
\q1 ie midoañe añ’arañan-drene’e ao
\q1 ty fiai’ iareo.
\q1
\v 13 מ Akore ty havereko azo?
\q1 Añoharako ami’ty inon-drehe
\q1 ry anak’ ampela’ Ierosalaime?
\q1 Ino ty hañirinkiriñako ama’o
\q1 hañohòako azo,
\q1 ry anak’ampela’ i Tsione?
\q1 Fa mienene manahake i riakey
\q1 ty fere’o, ia ty hahamelañe azo?
\q1
\v 14 נ Nahaisak’ aroñarom-bande
\q1 naho hagegeañe ho azo o mpitoki’oo;
\q1 vaho tsy nabora’ iareo o tahi’oo,
\q1 hampipoliañe azo boak’an-drohy ao,
\q1 fa fetsen-dremborake ty niisa’ iareo,
\q1 toe talim-pandroahañe.
\q1
\v 15 ס Songa miteha-pitañe ama’o
\q1 ze miary eo;
\q1 sindre mikosake naho mikofikofi-doha amy
\q1 anak’ampela’ Ierosalaimey
\q1 manao ty hoe:
\q1 Itoy hao i rova nitokaveñe ty hoe:
\q1 Fahafoniran-Kasoa Vintañe,
\q1 ty firebeha’ ty tane-bey toiy?
\q1
\v 16 פ Nampidañadaña falie ama’o
\q1 o fonga malaiñe azoo;
\q1 mikosasàke naho mikodrìtse nife
\q1 manao ty hoe:
\q1 Fa nabean-tika;
\q1 itoy ‘nio i andro nitaman-tikañey,
\q1 fa tendreke, le isake.
\q1
\v 17 ע Fa nanoe’ \nd Iehovà\nd* i naereñere’ey;
\q1 fa nihenefa’e i fetse najado’e
\q1 añ’andro taoloy;
\q1 fa naretsa’e ambane eo le tsy niferenaiña’e;
\q1 vaho nampirebehe’e ama’o o rafelahi’oo;
\q1 naonjo’e ty tsifa’ o malaiñ’azoo.
\q1
\v 18 צ Mitoreo añ’arofo amy Talè iereo:
\q1 O ry kijoli’ i anak’ampela’ i Tsioney,
\q1 ampikararaho ranomaso hoe
\q1 sorotombake handro an-kaleñe;
\q1 ko ampahazoe’o fiaiñe ty fañova’o;
\q1 ko ampitofa’o o fihaino’oo.
\q1
\v 19 ק Miongaha, mikoeaha te haleñe,
\q1 ami’ty fiorota’ o fijilovañeo;
\q1 adoaño ty arofo’o hoe
\q1 rano añatrefan-dahara’ i Talè;
\q1 añonjono fitañe ama’e ho ami’ty fiai’
\q1 o keleia’o mitoirañe ami’ty kerè
\q1 an-doha o lalañeo iabio.
\q1
\v 20 ר Hehe ry \nd Iehovà\nd* biribirio:
\q1 ia o nanoa’o o raha zaoo?
\q1 Habotse’ o rakembao hao
\q1 o tolin-tsabo’eo?
\q1 o ajaja otroñe’e am-pitàñeo?
\q1 Ho zamaneñe an-toe’ i Talè miavak’ ao hao
\q1 ty mpisoroñe naho ty mpitoky?
\q1
\v 21 ש Ty tora’e naho ty androanavi-bey,
\q1 songa màndre an-tane an-dalañe eo;
\q1 o somondrarakoo naho o ajalahikoo,
\q1 fonga zinevo’ i fibaray;
\q1 binaibai’o amy andron-kaviñera’oy
\q1 zinama’o fa tsy niferenaiña’o.
\q1
\v 22 ת Kinoi’o hoe añ’androm-
\q1 pivory miavake,
\q1 o hekoheko miariseho ahikoo;
\q1 vaho leo raike tsy nahabotatsake,
\q1 tsy nanisañe amy andron-kaviñera’
\q1 \nd Iehovà\nd*y;
\q1 o notroñekoo naho nibeizekoo
\q1 ro fonga nabea’ i rafelahiy.
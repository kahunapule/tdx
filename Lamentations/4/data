\c 4
\q1
\v 1 א Akore te nikomavo o volamenao,
\q1 hete! niova o volamena ki’eo!
\q1 Hene nadoandoañe aolo’ ze lalan-drova eo o vato soao.
\q1
\v 2 ב Mañeva volamena hiringiri’e
\q1 mira amo lanja’eo
\q1 o ajaja’ sarots’ i Tsioneo;
\q1 akore t’ie oharañe am-balàñe-tane
\q1 henaneo,
\q1 asam-pitàm-panao valàñe-tane!
\q1
\v 3 ג Ndra o fanalokeo ro manolotse nono, hampinono o ana’eo,
\q1 fe ampisoañeñe manahake
\q1 o voron-tsatrañe am-patrañ’añeo
\q1 ondatikoo henane zao.
\q1
\v 4 ד Mipitek’ an-dañilañi’e
\q1 ty lela’ o anak’ajajao
\q1 amy harandrano’ey;
\q1 mangata-kaneñe o ajajao,
\q1 fe tsy amam-panisa.
\q1
\v 5 ה Mikoromak’ an-dalañeo
\q1 o nitakataka raha mafirio;
\q1 mitam­bozòtse votren-davenoke
\q1 o nibeizeñe an-tsikiñe malo-mavoo,
\q1
\v 6 ו Fa lombolombo’ ty nandilovañe
\q1 i Sedome ty nandafañe ondatikoo,
\q1 ie aniany te narotsake,
\q1 ie fitàn-draike tsy zinonjoñ’ ama’e.
\q1
\v 7 ז Nikotritriake hoe fanala o roandria’eo,
\q1 foty te aman-dronono;
\q1 nilikoatse o safira
\q1 pinilak’ amo vonga’eoo,
\q1 ty filoeloem-binta’ iareo.
\q1
\v 8 Mainten-geroke hoe molale
\q1 o tareheo henaneo;
\q1 tsy fohiñe an-dalañey iereo,
\q1 fa niforejeje amo taola’eo ty holi’ iareo,
\q1 mipipìke hoe hatae maike.
\q1
\v 9 ט Falefale i tinombom-pibaray
\q1 te amo trinofan-kasalikoañeo,
\q1 ie mitike avao ty fiai’ iretoañe,
\q1 ie tsy taka-tsindroheñe o tondao.
\q1
\v 10 י O fitan-drakemba mpitretre’eo
\q1 fa nahandro o ana’eo;
\q1 ninjare filintse’e,
\q1 ami’ty famongorañe
\q1 o anak’ ampela’ ondatikoo.
\q1
\v 11 כ Nihenefa’ \nd Iehovà\nd* i fifombo’ey;
\q1 fa nadoa’e i haviñera’e miforoforoy,
\q1 vaho namiañe afo e Tsione ao
\q1 ze namorototo o mananta’eo.
\q1
\v 12 ל Tsy nahafiantoke
\q1 o mpifehe’ ty tane toio,
\q1 ndra o mpimone’ ty voatse toio,
\q1 t’ie hahafimoak’ an-dalambei’
\q1 Ierosalaime ao,
\q1 ty rafelahy ndra ty sadia-vahe.
\q1
\v 13 מ Ie iaby izay
\q1 le ty amo hakeom-pitoki’eo
\q1 naho o tahim-pisoro’eo,
\q1 ie nampiorihe’ iareo lio-màliñe.
\q1
\v 14 נ Ie nirererere hoe goa
\q1 an-dalan-drova ao;
\q1 tsy teo ty nahavany hitsapa o siki’eo
\q1 ami’ty hativa’e.
\q1
\v 15 ס Soike! Veta!
\q1 ty nitazataza’ ondatio am’ iareo;
\q1 Soike! Añe! ko mitsapa!
\q1 aa le gike naho mpirererere iereo;
\q1 le hoe ty natao’ o kilakila’ ndatio:
\q1 Tsy hitobok’ atoy ka iereo.
\q1
\v 16 פ Nampivarakaihe’ ty haviñera’ \nd Iehovà\nd*,
\q1 tsy ho haoñe’e ka;
\q1 tsy niasia’ iareo o mpisoroñeo,
\q1 tsy nisohe’ iareo o androanavio.
\q1
\v 17 ע Fa milesa o fihaino’aio,
\q1 mitolom-pijilojilo imba tsy vente’e;
\q1 nitalake avao zahay
\q1 nitama fifeheañe tsy maharombake;
\q1
\v 18 צ Ie nitinoñe o lia’aio,
\q1 zahay tsy naha-jelanjelañe amo lala’aio;
\q1 mitotoke ty figadoña’ay,
\q1 voa-iake o andro’aio,
\q1 vaho an-titotse ty fimodoa’ay.
\q1
\v 19 ק Nasika te amo tsimalahoo
\q1 o nihofik’ ama’aio;
\q1 linafa’ iareo am-bohitsey,
\q1 vinandro’ iareo an-dratraratra ao.
\q1
\v 20 ר O kofòn’ai’aio, o noriza’\nd Iehovà\nd*o
\q1 le fa tinavañe an-kobo’ iareo ao—
\q1 ie nataon-tika ty hoe: Ambanen’alo’e ao
\q1 ty himoneñan-tika
\q1 añivo’ o kilakila’ ndatioy.
\q1
\v 21 ש Mirebeha, mifalea
\q1 ry anak’ampela Edome,
\q1 ihe mimoneñe an-tane Oze ao;
\q1 fe hiary ama’o ka i fitoviy;
\q1 ho jike rehe vaho hañalo-batañe, hiboridañe.
\q1
\v 22 ת Fa heneke ty ­fandilovañe o hakeo’oo, ry anak’ampela’ i Tsiòneo,
\q1 tsy hasese’e mb’an-drohy añe ka;
\q1 fe ho lilove’e o tahi’oo
\q1 ry anak’ampela Edomeo,
\q1 fonga habora’e o hakeo’oo.
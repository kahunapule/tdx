\c 5
\q1
\v 1 Tiahio, ry \nd Iehovà\nd*,
\q1 i nifetsak’ ama’ay zay;
\q1 vazohò vaho oniño ty fisalara’ay!
\q1
\v 2 Natolotse amo ambahinio ty lova’ay,
\q1 amo rene-taneo o akiba’aio.
\q1
\v 3 Bode zahay henaneo, toe bode rae;
\q1 remavoiñe o rene’aio.
\q1
\v 4 Tsy mete tsy vilie’ay ty rano hinome’ay; kaloeñe o hatae avori’aio.
\q1
\v 5 Ampisoañeñe o hatò’aio;
\q1 màmake zahay tsy maharendre-pitofàñe.
\q1
\v 6 Fa nanolo-pitàñe amy Mitsraime zahay
\q1 naho amy Asore,
\q1 hitakara’ay mofo mahàtsake.
\q1
\v 7 Nandilatse o roae’aio; tsy eo ka iereo;
\q1 zahay avao ty mivave o hakeo’eo.
\q1
\v 8 Fehe’ o ondevoo, fe tsy eo
\q1 ty hamotsots’anay am-pità’ iareo.
\q1
\v 9 Am-pamoeañ’ aiñe
\q1 ty ahazoa’ay haneñe,
\q1 ty amy fibara an-dratraratra ao.
\q1
\v 10 Mahamainte ty holi’ay hoe toñake i kerè matrovokey
\q1 ty amy kerè matrovokey.
\q1
\v 11 Vahorañe e Tsione ao o rakemba’aio, naho amo rova’ Iehodào o somondrara’aio.
\q1
\v 12 Aradorado am-pità’e o roandriañeo;
\q1 tsy iasiañe ty lahara’ o androanavio.
\q1
\v 13 Azitse handisañe ty ajalahy
\q1 naho midaleandaleañe o jolingao te
\q1 mijiny hatae.
\q1
\v 14 Napo’ o androanavio ty lalam-bey,
\q1 nado o ajalahio ty bekobeko.
\q1
\v 15 Nijihetse ty hafalean’ arofo’ay;
\q1 nifotetse ho fandalàñe o tsinja’aio.
\q1
\v 16 Po-tsabaka zahay; feh’ohatse fa niota!
\q1
\v 17 Zay ty mahasiloke o tro’aio,
\q1 zay ty mahalopelope o fihaino’aio;
\q1
\v 18 toe i Vohi-Tsione mangoakoakey;
\q1 mitingañ’ ao o farasio.
\q1
\v 19 Fa Ihe ry \nd Iehovà\nd*,
\q1 nainai’e tsy modo ty fifehea’o;
\q1 pak’amo tariratse fara-mandimbeo
\q1 ty fiambesa’o.
\q1
\v 20 Akore t’ie naforintse’o?
\q1 Amoea’o andro maro hao zahay?
\q1
\v 21 Ampolio ama’o, ry \nd Iehovà\nd*,
\q1 hibodaña’ay; vaò manahake o andro taoloo o andro’aio—
\q1
\v 22 Fa naitoa’o zafezanake,
\q1 naho loho niviñera’o.
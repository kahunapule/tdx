\c 3
\q1
\v 1 א Ondaty nahatrea hasotrian-draho
\q1 amy kobain-kaviñera’ey.
\q1
\v 2 Niaoloa’e naho nampomba’e
\q1 mb’an-kamoromoroñañe ao
\q1 fa tsy mb’an-kazavàñe.
\q1
\v 3 Toe nafote’e amako lomoñandro
\q1 lomoñandro ty fità’e.
\q1
\v 4 ב Nanoe’e hambo’e o nofokoo
\q1 naho o holikoo;
\q1 sindre pinekapeka’e o taolakoo.
\q1
\v 5 Nanoa’e hàlañe, nañarikatoha’e afero
\q1 naho haloviloviañe.
\q1
\v 6 Nampitobohe’e an-toetse maieñe
\q1 ao raho, hoe lolo-ela.
\q1
\v 7 ג Narindri’e ao tsy hahafionjoñe;
\q1 nanoe’e mavesatse o silisilikoo.
\q1
\v 8 Aa naho mikoikoike hipay imba,
\q1 le sikadaña’e alafe ao i halalikoy.
\q1
\v 9 Nikalaña’e am-bato vinañe o liakoo,
\q1 nampikelokelofe’e o oloñolokoo.
\q1
\v 10 ד Hoe amboa romotse mamandroñe
\q1 ahy, hoe liona añ’etaketak’ ao.
\q1
\v 11 Natsile’e iaby o fombàkoo,
\q1 naho nirimidrimite’e ty sandriko;
\q1 nanoe’e babangoañe.
\q1
\v 12 Fa nabitso’e ty fale’e, le nohara’e amako ty ana-pale.
\q1
\v 13 ה Nampitrofahe’e ambaniako ao
\q1 o ana-tsotsòke boak’ an-trañon’
\q1 ana-pale’eo.
\q1
\v 14 Fa finjè’ondatikoo raho,
\q1 bekobekoa’ iareo lomoñandro.
\q1
\v 15 Finaha’e hafairañe
\q1 vaho natsafe’e vahon-tsoy.
\q1
\v 16 ו Finoifoi’e am-bato o nifekoo;
\q1 nalembe’e an-davenok’ ao raho.
\q1
\v 17 Nampihankàñe’o
\q1 lavi-panintsiñañe ty haveloko;
\q1 nihaliñoko ze o hasoa zao.
\q1
\v 18 Le hoe raho, Fa modo ty
\q1 haozarako, ty fitamàko am’ \nd Iehovà\nd*.
\q1
\v 19 ז Tiahio ty haloviloviako
\q1 naho ty hasotriako,
\q1 ty vahon-tsoy naho afero.
\q1
\v 20 Toe tiahi’ ty fiaiko,
\q1 vaho mibotrek’ amako ao.
\q1
\v 21 Ty hoe ty apotam-pitsakoreako,
\q1 mampitamà ahiko, te
\q1
\v 22 ח le lia’e tsy mijihetse ty fiferenaiña’ \nd Iehovà\nd*
\q1 tsy mb’ia hilesa o fiferenaiña’eo.
\q1
\v 23 Vao boak’andro;
\q1 ra’elahy ty figahiña’o.
\q1
\v 24 \nd Iehovà\nd* ty anjarako, hoe ty troko,
\q1 aa le ie ty fitamàko.
\q1
\v 25 ט Soa t’\nd Iehovà\nd* amo mahaliñe azeo;
\q1 amy arofo mipay Azey.
\q1
\v 26 Mahasoa ondatio te mitama,
\q1 t’ie handiñe am-pianjiñañe
\q1 ty fandrombaha’ \nd Iehovà\nd*.
\q1
\v 27 Hasoa am’ondatio ty mivave
\q1 ty jokan-katora’e.
\q1
\v 28 י Angao re hiambesatse am-bangiñe
\q1 ao, hianjiñe,
\q1 amy te ie ty nandafik’ aze.
\q1
\v 29 Hatoho’e an-debok’ ao ty falie’e,
\q1 hera ama’e ty fitamañe.
\q1
\v 30 Soa re te hatolo’e amy mandrara-
\q1 tehak’ azey ty fiambina’e;
\q1 angao ampiliporeñ’ inje.
\q1
\v 31 כ Fa tsy hañito nainai’e t’i Talè.
\q1
\v 32 Aa ndra t’ie ty mampioremeñe,
\q1 mbe hiferenaiña’e
\q1 amy hafatraram-pikokoa’ey.
\q1
\v 33 Tsy mora ama’e ty mandafa,
\q1 ndra ty mandilo o ana’ondatio;
\q1
\v 34 ל Ie ampidemoheñe am-pandia,
\q1 ze mpirohi’ ty tane toy;
\q1
\v 35 ie tsy omen-to ondatio añatrefa’
\q1 i Andindimoneñey,
\q1
\v 36 ie ampikeloheñe ty enta’ ondatio—
\q1 tsy arofoana’ i Talè hao?
\q1
\v 37 מ Ia ty nitaroñe naho nahafetsake zao,
\q1 naho tsy i Talè ty nametse?
\q1
\v 38 Tsy boak’am-palie’ i Abo Tiañey hao ty hankàñe naho ty soa?
\q1
\v 39 Akore ty itoreova’ondaty veloñeo,
\q1 o lahilahio ty amo tahi’eo?
\q1
\v 40 נ Antao hañotsohotso hitsoke
\q1 o lalan-tikañeo,
\q1 vaho himpoly mb’am’ \nd Iehovà\nd* mb’eo.
\q1
\v 41 Antao hañonjoñ’ arofo am-pitàñe mb’aman’Añahare an-digiligy añe.
\q1
\v 42 Toe nandilatse zahay naho niola;
\q1 toly ndra tsy napo’o.
\q1
\v 43 ס Nikolopok’ an-kaviñeran-drehe
\q1 te nañoridañe anay;
\q1 tsy niferenaiña’o t’ie nanjamañe.
\q1
\v 44 Nisaron-drahon-dRehe,
\q1 tsy himoahan-kalaly.
\q1
\v 45 Nanoe’o romoromo’e naho forompotse zahay
\q1 añivo’ o kilakila’ndatio.
\q1
\v 46 פ Songa midañadaña falie ama’ay
\q1 o malaiñ’anaio.
\q1
\v 47 Fa nifetsak’ ama’ay ty hebakebake
\q1 naho i koboñey,
\q1 ty famongorañe naho fandrotsahañe.
\q1
\v 48 Mitsiritsioke rano o masokoo,
\q1 amy fandrotsahañe
\q1 i anak’ampela’ ondatikoy.
\q1
\v 49 ע Midoandoañe mañambane
\q1 o masokoo,
\q1 vaho tsy mijihetse, tsy mitroatse,
\q1
\v 50 Ampara’ te mivazoho mañambane
\q1 t’\nd Iehovà\nd*,
\q1 mitalake boak’ an-dikerañe añe.
\q1
\v 51 Mampihontoke ty troko o masokoo
\q1 ty amo hene anak’ampelan-drovakoo.
\q1
\v 52 צ Fa nikehe ahy hoe kibo,
\q1 tsy amam-poto’e o malaiñ’ahio.
\q1
\v 53 Naitoa’ iareo an-koboñe ao ty fiaiko,
\q1 vaho nandretsa-bato amako.
\q1
\v 54 Nandipotse ty lohako o ranoo
\q1 vaho nanoeko ty hoe: Opo raho!
\q1
\v 55 ק Kinanjiko ty tahina’o ry \nd Iehovà\nd*,
\q1 boak’ an-koboñe loho lalek’ ao.
\q1
\v 56 Jinanji’o ty feoko;
\q1 ko aeta’o amy ravembia’oy
\q1 i fitoreokoy hahafikofohako.
\q1
\v 57 Nitotok’ ahy Rehe amy andro
\q1 nikanjiako azoy; le hoe Rehe:
\q1 Ko hemban-drehe.
\q1
\v 58 ר Ry Talè, nañalañalañe’o
\q1 o entan’ aikoo;
\q1 fa jineba’o ty fiaiko.
\q1
\v 59 Ry \nd Iehovà\nd*, fa nivazoho’o
\q1 ty nasarañ’ ahy; ehe izakao.
\q1
\v 60 Fa nioni’o ty fitrotrofiaha’ iareo
\q1 naho ty fikitroha’ iareo amako.
\q1
\v 61 ש Fa jinanji’o ty inje’ iareo, ry \nd Iehovà\nd*,
\q1 naho o fikililia’ iareo ahy iabio,
\q1
\v 62 Ty fivimbi’ o nitroatse amakoo,
\q1 ty fikinià’ iareo ahy lomoñandro,
\q1
\v 63 Vazohò iereo te miambesatse,
\q1 naho t’ie miongake;
\q1 zaho bekobekoa’ iareo.
\q1
\v 64 ת Mbe hondroha’o, ry \nd Iehovà\nd*,
\q1 ty amo satam-pità’ iareoo.
\q1
\v 65 Kolopofo ty arofo’ iareo,
\q1 ametsaho fatse!
\q1
\v 66 Horidaño an-kaviñerañe
\q1 vaho mongoro
\q1 ambanen-dikera’ \nd Iehovà\nd* eo.
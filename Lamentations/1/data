\c 1
\q1
\v 1 א Akore ty habangìñem-pitoboha’
\q1 o rova nilifots’ ondatio!
\q1 Heheke te hoe ramavoiñe henaneo,
\q1 ie nijabajaba amo fifeheañeo!
\q1 Ie nianak’ampelam-panjaka añivo’
\q1 o faritseo le fa foreke­keñe henane zao.
\q1
\v 2 ב Mafaitse ty fangoihoia’e te haleñe;
\q1 ranomaso avao ty am-pifi’eo;
\q1 ie añivo’ o fonga sakeza’eo
\q1 ro po-mpañohò;
\q1 sindre namitak’ate aze o rañe’eo
\q1 songa rafelahi’e henaneo.
\q1
\v 3 ג Nasese an-kaloviloviañe t’Iehodà,
\q1 naho ampañondevozañe losotse;
\q1 amo kilakila ondatio ty imoneña’e
\q1 henane zao,
\q1 tsy mahaisake fitofañe ;
\q1 fa nahatratse aze iaby
\q1 o mpañoridañ’ azeo,
\q1 añivo’ o halovilovia’eo.
\q1
\v 4 ד Hene mandala o lala’ i Tsioneo
\q1 amy te tsy ama’e ty mamonje
\q1 o sabadidake namantañañeo\f + \fr 1:4  \ft Sor 23\f*;
\q1 songa vahiny o lalam-bei’eo,
\q1 miselekaiñ’ avao o mpisoro’eo;
\q1 mihontoke o somondrara’eo,
\q1 fa finaha manahin-ka.
\q1
\v 5 ה Fa nanoeñe talè’e henaneo o rafelahi’eo, miraorao henane zao o malaiñe azeo,
\q1 fa nampisotrie’ \nd Iehovà\nd*
\q1 ty amo fiolà’e tsifotofotoo;
\q1 fa nasese mb’an-drohy mb’eo
\q1 aolo’ o rafelahi’eo o keleia’eo.
\q1
\v 6 ו Fonga napo’ i anak’ampela’ i Tsioney
\q1 ty volonahe’e;
\q1 ie hoe bakaralahy, tsy manjo
\q1 fiandrazañe o roandria’eo;
\q1 nibotafotse po-kaozarañe
\q1 aolo’ i mpañoridañey.
\q1
\v 7 ז Tiahi’ Ierosalaime,
\q1 o hene vara’e añ’andro taoloo,
\q1 ie nisotry naho nirererere,
\q1 ie mijoñe am-pitan-drafelahi’e ao,
\q1 ie pitsom-pañolotse,
\q1 vaho nisamba i fihotraha’ey
\q1 o malaiñ’azeo,
\q1 nikizake i harotsaha’ey.
\q1
\v 8 ח Niota faly t’Ierosalaime,
\q1 aa le ìnjen-dre henaneo;
\q1 mavoe’ o niasy aze iabio,
\q1 fa niisa’ iareo ty fimeñara’e;
\q1 miselekain-dre vaho miamboho.
\q1
\v 9 ט An-tsiki’e leny ao ty haleora’e;
\q1 tsy hinao’e t’ie ho figadoña’e;
\q1 nahalatsa ty nihotraha’e,
\q1 ie tsy amam-pañohò.
\q1 O ry \nd Iehovà\nd*, vazohò ty fisotriako,
\q1 ie ireñeta’ ty rafelahy!
\q1
\v 10 י Fa natorakitsi’ o mpalaiñe azeo ambone’ o vara’e iabio o fità’eo;
\q1 niisa’e iaby ty fipoñafa’
\q1 o kilakila’ ndatio i toe’e miavakey,
\q1 o nirarà’o tsy himoake
\q1 am-pivori’oo.
\q1
\v 11 כ Songa mitoreo ondati’eo,
\q1 mitsoeke mofo;
\q1 natsalo’ iareo mahakama ty vara’ iareo
\q1 ho famelomam-piaiñe.
\q1 Vazoho ry \nd Iehovà\nd*, mahaoniña
\q1 ty tsy fanjofahako henaneo.
\q1
\v 12 ל Tsy ahoa’ areo hao zao,
\q1 ry mpiary mb’eo?
\q1 Paiao naho oniño, he ao ty hontoke
\q1 manahake o fihontoke
\q1 nafetsak’ amakoo,
\q1 ie naretsa’ \nd Iehovà\nd* amako
\q1 amy andron-kaviñera’e
\q1 miforoforo zao.
\q1
\v 13 מ Nampihitrifa’e afo boak’ andikerañey,
\q1 le niteveke lalek’ an-taolako ao;
\q1 nandafiha’e harato o tombokoo;
\q1 nampolie’e mb’eo naho
\q1 nenga’e fiain-drifi’e,
\q1 vaho mitoirañe lomoñandro raho.
\q1
\v 14 נ Hoe vinahotse an-joka o fiolàkoo,
\q1 mirohy am-pità’eo,
\q1 mivandibanditse
\q1 pak’am-bozoko eo;
\q1 mampinike ty haozarako;
\q1 natolo’ i Talè am-pita’ o tsy lefeko ijohañañeo.
\q1
\v 15 ס Hene naforintse’ i Talè
\q1 o lahindefoko añivoo;
\q1 nitaroñe’e amako ty andro
\q1 ho demohe’e o ajalahikoo;
\q1 fa linialia’ i Talè hoe
\q1 am-pipiritan-divay i anak-ampela mieha’ Iehodày.
\q1
\v 16 ץ Rovetako i raha rezay;
\q1 midoandoan-drano-maso avao
\q1 o masokoo;
\q1 fa lavits’ahy ty mpañohò,
\q1 ty hampitsekake ty fahavaniako;
\q1 bangiñe o anakoo,
\q1 ty amy nandreketa’ i rafelahiy.
\q1
\v 17 פ Mañity tañañe t’i Tsione,
\q1 fa tsy eo ty hañohò aze;
\q1 fa nandilia’ \nd Iehovà\nd*
\q1 ty am’Iakobe o mpañohok’ azeo
\q1 ty hifandrafelahy ama’e;
\q1 ninjare raha maleotse añivo’ iareo
\q1 ao t’Ierosalaime.
\q1
\v 18 צ To ty a \nd Iehovà\nd*,
\q1 amy te niolàko o entam-palie’eo;
\q1 mijanjiña arè ry kilakila’ ondatio
\q1 vaho isao o halovilovikoo;
\q1 te nisese mb’am-pandrohizamb’eo
\q1 o somondrarakoo naho o ajalahikoo.
\q1
\v 19 ק Kinaiko o sakezakoo
\q1 fe nifañahie’ iareo;
\q1 namoe’aiñe an-drova ao o mpisoroko
\q1 naho o androanavikoo
\q1 ie nitsoeke mahakama
\q1 hameloma’e fiaiñe.
\q1
\v 20 ר Hehe, ry \nd Iehovà\nd* t’ie
\q1 an-koheke;
\q1 mikoreokoreoke ty troko,
\q1 mifihiñe amako ao ty foko,
\q1 ty amy hafairañe nilosotsey.
\q1 Mampandala an-dalañe eo ty fibara;
\q1 hoe fihomahañe ty añ’anjomba ao.
\q1
\v 21 ש Jinanji’ iereo ty fitoreovako,
\q1 zaho pitso-pañohò;
\q1 jinanji’ o rafelahiko iabio
\q1 o feh’ohakoo;
\q1 ehake iereo te nanoe’o zay.
\q1 Ampitsatoho i andro nitseize’oy,
\q1 le hanahak’ ahy iereo.
\q1
\v 22 ת Ampombao aolo’o eo ze fonga
\q1 fitoloñan-drati’ iareo;
\q1 le ano am’ iereo o nanoe’o amakoo,
\q1 ty amo fiolàñe iabio;
\q1 amy te lako toreo raho vaho
\q1 midazidazìtse ty troko.
\c 11
\s1 Hatahata ami’ty Tolom-boiñe Fara’e
\r Avo. 3.21-22; 12.35-60
\p
\v 1 Hoe t’\nd Iehovà\nd* amy Mosè, Ho tovoñako feh’ohatse raike amy Parò naho i Mitsraime, izay vaho hapo’e hienga nahareo, eka, hampiavote’e vaho vata’e hatao’e soike.
\v 2 Saontsio an-dravembia ondatio te songa hihalaly, sindre ondaty amo mpirai-tanañe ama’eo, fanake volafoty naho fanake volamena.
\v 3 Toe nampañisohe’ \nd Iehovà\nd* ampahaisaha’ o nte Mitsraimeo ondatio. Mbore nilahitsiay an-tane Mitsraime ao t’i ondaty Mosè am-pihaino’ o mpitoro’’ i Paròo naho ampahaisaha’ondatio.
\p
\v 4 Hoe t’i Mosè, Inao ty tsara’ \nd Iehovà\nd*, Hiakatse petsakalen-dRaho haneña­teña i Mitsraime.
\v 5 Le fonga hivetrake ze hene valohan’ anak’ an-tane Mitsraime ao, boak’ amy tañoloñoloña’ i Parò mpiambesatse am-piambesam-panjaka’ey, pak’ ami’ ty tañoloñoloñan’ ondevo ampela amboho’ i fandisanañey vaho ty valohan’ anan-kare.
\v 6 Hanitsike ty tane Mitsraime ty fikoaihañe mbe lia’e tsy ni-añ’ ohatse vaho le lia’e tsy hanahafañe ka.
\v 7 Fe amo ana’ Israeleo, le tsy hihiake ama’ondaty ndra aman-kare ty amboa, hahafohina’ areo te ampiambahe’ \nd Iehovà\nd* amy Mitsraime t’Israele.
\v 8 Ie amy zay hizotso mb’amako o mpitoro’o retoañe hibokoboko amako hanao ty hoe, Miengà anay, ihe naho ze hene ondaty am-pandia’o. Izay raho vaho hiavotse, le nienga i Parò am-piforoforoan-keloke.
\p
\v 9 Hoe t’\nd Iehovà\nd* amy Mosè, Tsy hañaoñe azo t’i Parò soa te hampitomboañe an-tane Mitsraime ao o halatsàñe hanoekoo.
\p
\v 10 Nanoe’ i Mosè naho i Aharone añ’ atrefa’ i Parò i hene raha tsitantane rezay; fe nampientere’ \nd Iahoé\nd* ty arofo’ i Parò vaho tsy nampiengae’e an-tane’e o ana’ Israeleo.
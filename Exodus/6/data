\c 6
\s1 Ty amy Famotsorañe o ana’ Israeleo
\p
\v 1 Aa le hoe t’\nd Iehovà\nd* amy Mosè, Mahaoniña henaneo ty hanoako amy Parò. Eka, fitàñe maozatse ty hampienga’e iareo, sirañe ­fatratse ty handroaha’e an-tane’e.
\p
\v 2 Mbe nitsara amy Mosè t’i Andria­nañahare nanao ty hoe: Zaho \nd Iehovà\nd*,
\v 3 ty niboak’ amy Avrahame naho am’ Ietsàke naho amy Iakòbe ami’ty hoe El-Sadai\f + \fr 6:3  \ft Andriampañotroñe, kila lefe’e\f*, fe tsy nitoñom-batañe am’iareo ami’ty hoe: \nd Iehovà\nd*’\f + \fr 6:3  \ft Heb: i, he, o ndra v, he: \nd \ft Iehovà\+nd*\f*.
\v 4 Toe norizako am’ iereo ty fañinako, hano­lorako ty tane Kanàne, i tane fañaveloa’ iareo toe nañialoa’ iareo.
\v 5 Fe tsinanoko ty fiñeoñeo’ o ana’ Israeleo ty amy fañondevoza’ o nte-Mitsraimeoy vaho nitiahiko i fañinakoy.
\v 6 Anò ty hoe arè o ana’ Israeleo: Zaho \nd Iehovà\nd*, le havotsoko boak’ ambane’ ty fampijinia’ o nte-Mitsraimeo naho habalako o fandrohizañeo vaho ho jebañeko an-tsira natora-kitsy, an-jaka ra’elahy.
\v 7 Ho rambeseko h’ondatiko vaho ho Andrianañahare’ areo raho. Ho fohi’ areo te zaho \nd Iehovà\nd* Andrianañahare’ areo, ty mampienga anahareo ami’ty fampijinia’ o nte Mitsraimeo.
\v 8 Le hendeseko mb’ an-tane nañonjonako sirañe hanolorako aze amy Avrahame naho am’ Ietsàke vaho am’ Iakòbe añe; le hatoloko anahareo ho fanañañe, Zaho \nd Iehovà\nd*.
\v 9 Le nisaontsy amo ana’ Israeleo t’i Mosè, fa tsy nihaoñe’ iareo t’i Mosè, ty amy fikoretan’ arofo naho i fampisoañam-pañondevozañey.
\p
\v 10 Aa hoe t’\nd Iehovà\nd* amy Mosè,
\v 11 Akia, saontsio t’i Parò, mpanjaka’ i Mitsraime hampiavota’e an-tane’e o ana’ Israeleo.
\v 12 Aa hoe ty asa’ i Mosè am’ \nd Iehovà\nd*, Kanao tsy nañaoñe ahiko o ana’ Israeleo, akore ty hijanjiña’ i Parò, zaho aman-tsoñy tsy nisavareñe?
\v 13 Aa le nitsara amy Mosè naho i Aharone t’\nd Iehovà\nd*, nanolotse lily ho amo Ana’ Israeleo naho ho amy Parò mpanjaka’ i Mitsraime, hampiavotañe an-tane Mitsraime ao o ana’ Israeleo.
\s1 Ty Toñon-draza’ i Mosè naho i Aharone
\r Fot 46.8-27
\p
\v 14 Inao o talèn’ anjomban-droaeo: o ana’ i Reòbene, tañoloñoloña’ Isra­eleo: i Kanòke naho i Palò naho i Ketsròne vaho i Karemý; irezay ro fifokoa’ i Reòbene.
\v 15 O ana’ i Simoneo: Iemoèle naho Iamìne naho i Ohade naho Iakìne naho i Tsòkare vaho i Saòle ana’ ty rakemba nte-Kanàne; ie ro fifokoa’ i Simone.
\v 16 Irezao ka o tahinan’ ana’ i Levio ty amo fifokoa’eo: i Geresòne\f + \fr 6:16  \ft Ndra: Gersome : ambahiny atoy\f* naho i Kehàte vaho i Merarý; le ni-zato tsy telopolo fito amby taoñe ty halava havelo’ i Levy.
\v 17 O ana’ i Geresoneo: i Libný naho i Semý, amo fifokoa’eo.
\v 18 O ana’ i Kehàteo: i Amràme naho Iitshàre naho i Kebrone vaho i Ozièle le ni-zato-tsi-telopolo-telo amby ty taon-kavelo’ i Kehàte.
\v 19 O ana’ i Merarìo: i Maklý naho i Mosý, ie ro fifokoa’ i Merarý hasavereña’ i Levý.
\v 20 Nañenga’ Iokèbede rahavaven-drae’e t’i Amrame vaho nahatoly i Aharone naho i Mosè, le niveloñe zato-tsi-telopolo taoñe fito amby t’i Amrame.
\v 21 O ana’ Iitshàreo: i Koràke, i Nèfege vaho i Zikrý.
\v 22 O ana’ i Ozièleo, i Misaèle naho i Elitsafàne vaho i Sitrý.
\v 23 Nañenga i Elisèbae ana’ i Aminadabe, rahavave’ i Naksòne t’i Aharone le nisamaha’e i Na­dabe naho i Abihò, i Elazare vaho Itamare.
\v 24 O ana’ i Korakeo: i Asire naho i Elkanà vaho i Abiasàfe; ie ro hasavereña’ o nte-Koràkeo.
\v 25 Nañenga amo ana’ i Potièleo t’i Elazare ana’ i Aharone, le nisamaha’e t’i Pinekase\f + \fr 6:25  \ft Pinekase: amam-binta mirearea\f*. Ie ro anjomban-droae’ o nte-Levio amo fifokoa’eo.
\p
\v 26 Ie i Aharone naho i Mosè nitsa­rà’ \nd Iehovà\nd* ty hoe, Ampiengao an-tane Mitsraime ampoko-ampoko o ana’ Israeleo.
\v 27 Ie ro nisaontsy amy Parò mpanjaka’ i Mitsraime hampiavotse o ana’ Israeleo an-tane Mitsraime, toe i Mosè naho i Aharone zay.
\s1 Ie Mañeneke ty Linilin’Añahare
\p
\v 28 Ie amy andro nitsarà’ \nd Iehovà\nd* amy Mosè an-tane Mitsraimey,
\v 29 le nanao ty hoe amy Mosè t’\nd Iehovà\nd*: Zaho \nd Iehovà\nd*, hene saontsio amy Parò mpanjaka’ i Mitsraime ze taroñeko ama’o.
\v 30 Aa hoe t’i Mosè añatrefa’ \nd Iehovà\nd*, Ino ty hijanjiña’ i Parò ahiko, zaho aman-tsoñy tsy afa-boiñeo?
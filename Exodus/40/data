\c 40
\s1 Ty Fitroara’ i Kivohoy
\p
\v 1 Nitsara amy Mosè t’\nd Iehovà\nd* nanao ty hoe:
\v 2 Atroaro ami’ty andro valoha’ i volam-baloha’ey i kivohon-kibohom-pamantañañey.
\v 3 Apoho ao i vatam-pañinay vaho ampiavaho amy lamba fañefetsey i vatay.
\v 4 Aziliho ao i rairaiy le hajario ama’e o harao’eo naho endeso ao i fitàn-jiroy vaho areheto i jiro’e rey.
\v 5 Apoho aolo’ i vatam-pañinay i kitreli-pañembohañe volamenay vaho apetaho ami’ty lala’ i kivohoy i lamba-fañefe’ey.
\v 6 Le apoho aolo’ ty lala’ i kivohon-kibohom-pamantañañey i kitrely fisoroñañey.
\v 7 Le apoho añivo’ i kibohom-pamantañañey naho i kitreliy i fanasàñey vaho ampidoaño rano;
\v 8 hajario ty añ’ariari’ i kiririsay vaho aradoradò amy lalan-kiririsay i lamba fañefe’ey.
\p
\v 9 Rambeso amy zao i mena-pañorizañey naho hene orizo i kivohoy naho ze ama’e ao vaho tokano rekets’ o fana’e iabio hiavake;
\v 10 le orizo i kitrely fisoroñañey naho ze hene harao’e vaho tokano i kitreliy, hiavahe’ i kitreliy do’e.
\v 11 Le orizo ka i fanasàñey naho o tombo’eo vaho ampiavaho.
\p
\v 12 Endeso mb’amy lalan-kibohom-pamantañañey mb’eo t’i Aharone naho o anadahi’eo vaho ampandrò an-drano;
\v 13 le aombeo amy Aharone o saro miavakeo naho orizo vaho ampiavaho hitoroñ’ ahy ho mpisoroñe.
\v 14 Ampombao mb’eo o ana’eo vaho añombeo saroñe.
\v 15 Orizo mana­hake i nañoriza’o an-drae’ iareoy hitoroñ’ ahy ho mpisoroñe; fa ho fisoroñañe tsy modo amo fifokoa’ iareo mifandimbeo ty fañorizañe iareo.
\v 16 Nanoe’ i Mosè irezay hambañe amy nandilia’ \nd Iehovà\nd* azey.
\p
\v 17 Aa le natroatse ami’ty andro valoha’ i volam-baloha’ i taoñe faha-roey i kivohoy.
\v 18 Natroa’ i Mosè i kivohoy naho najado’e an-toe’e o tombo’eo, hinalanka’e o varambañeo, nazili’e o saka’eo vaho natroa’e o anakòre’eo.
\v 19 Le vinela’e ambone’ i kivohoy i kibohotsey naho nalafi’e ambone’ izay i rakokey, amy nandilia’ \nd Iehovà\nd* amy Mosèy.
\p
\v 20 Rinambe’e i fañinay le najo’e amy vatay, le nazili’e amo ravake amy vataio i baoñe rey vaho napo’e ambone’ i vatay i toem-pijebañañey;
\v 21 le nendese’e amy kivohoy i vatay, nahanto’e i lamba fañefetsey vaho nefera’e i vatam-pañinay amy nandilia’ \nd Iehovà\nd* i Mosèy.
\p
\v 22 Napo’e amy kibohom-pamantañañeio i rairaiy, avara’ i kivohoy, alafe’ i lamba fañefetsey,
\v 23 le hinajari’e hiriritse ama’e ty mofo añatrefa’ \nd Iehovà\nd*, amy nandilia’ \nd Iehovà\nd* i Mosèy.
\p
\v 24 Napo’e amy kibohom-pamantañañeio i fitàn-jiroy, tandrife i rairaiy, añ’ila atimo’ i kivohoy,
\v 25 le narehe’e i jiro rey añatrefa’ \nd Iehovà\nd* ami’ty nandilia’ \nd Iehovà\nd* i Mosè.
\p
\v 26 Napo’e aolo’ i lamba fañefetsey amy kibohom-pamantañañeio i kitrely volamenay
\v 27 le na­tsotse ama’e i emboke aman-kafiriañe mañitsey, amy nandilia’ \nd Iehovà\nd* amy Mosèy.
\p
\v 28 Natroa’e an-dalambei’ i kivohoy i lamba fañefetsey.
\v 29 Napo’e an-dalam-pimoahañe amy kivohoy—i kibohom-pamantañañey—i kitreli-pisoroñañey, le nañenga soroñe naho enga-mahakama ama’e, amy nandilia’ \nd Iehovà\nd* amy Mosèy.
\p
\v 30 Napo’e añivo’ i kibohom-pamantañañey naho i kitreliy i fanasàñey vaho nañiliña’e rano fanasàñe;
\v 31 hanasa’ i Mosè naho i Aharone vaho o ana’eo fitàñe naho fandia;
\v 32 hisasa’ iareo naho hizilike amy kibohom-pamantañañeio ndra hañarine i kitreliy, amy nandilia’ \nd Iehovà\nd* amy Mosèy.
\p
\v 33 Vaho, natroa’e ty fahe’ i kiririsa añariari’ i kivohoy naho i kitreliy vaho naradorado’e i lamba fañefetse an-dalambein-kiririsaiy. Aa le nifonira’ i Mosè i fitoloñañey.
\s1 Ty Rahoñe naho ty Engeñe
\r Avo 13.21,22; Vol 9.15-23
\p
\v 34 Nakopo’ i rahoñey amy zao i kibohom-pamantañañey vaho nandifotse i kivohoy ty enge’ \nd Iehovà\nd*.
\v 35 Aa le tsy nimete nizilik’ amy kibohom-pamantañañeio t’i Mosè amy te nivotrak’ ama’e i rahoñey vaho nandifotse i kivohoy ty enge’ \nd Iehovà\nd*.
\p
\v 36 Ndra mbia’mbia nionjoñe ambone’ i kivohoy i rahoñey, le nionjoñe mb’amo hene fañaveloa’ iareoo mb’eo o nte’ Israeleo.
\v 37 Fa naho tsy nionjoñe i rahoñey le tsy nionjon-dia ka iereo ampara’ ty andro ionjona’e.
\v 38 Tambone’ i kivohoy ty raho’ \nd Iehovà\nd* naho antoandro, le afo ty tama’e naho haleñe aolom-pihaino ze hene anjomba’ Israele amo fiavota’ iareo iabio.
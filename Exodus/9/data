\c 9
\s1 5. Angorosim-biby
\p
\v 1 Le hoe t’\nd Iehovà\nd* amy Mosè, Miziliha amy Parò ao le ano ty hoe, Hoe t’\nd Iehovà\nd* Andrianañahare’ o nte-Evreo: Ampiengao ondatikoo hitoroñe ahy.
\v 2 Aa naho tsy apo’o hañavelo, fa mbe tambozore’o
\v 3 le ingo ho amo hare’oo ty fità’ \nd Iehovà,\nd* amo an-kivokeo, amo soavalao, amo borìkeo, amo ramevao, amo lia-raikeo naho amo añombeo ty kolàñe mandrokènkañe.
\v 4 Fe hampi­am­bahe’ \nd Iehovà\nd* o hare’ Isra­eleo, amo hare’ i Mitsraimeo, le ndra inoñ’ inoñ tsy ho mate.
\v 5 Nifotoañe’ \nd Iehovà\nd* ami’ty hoe, Hamaray ty hanoa’ \nd Iehovà\nd* i hoe zay an-tane atoy.
\v 6 Aa le nanoe’ \nd Iehovà\nd* amy loak’androy; fonga niatantiry ty hare’ i Mitsraime, fe leo raik’ amo hare’ o ana’ Israeleo tsy nimate.
\p
\v 7 Nampañontane t’i Parò le nirendre’e te ndra raik’ amo haren’ ana’ Israeleo tsy nimate; fe nientetse ty arofo’ i Parò vaho tsy nampiengae’e mb’eo ondatio.
\s1 6. Bae-tovoa
\r Its 28.27
\p
\v 8 Le hoe t’\nd Iehovà\nd* amy Mosè naho amy Aharone, Songa mangalà lavenoke mahapea fitàñe boak’ an-toñak’ ao le habobò’ i Mosè mb’ andikeram-beo am-pahaisaha’ i Parò;
\v 9 le hinjare deboke era’ i tane Mitsraimey, le hampitovoañe bae mangorakorake amy ze ondaty naho biby hanitsike an-tane Mitsraime.
\v 10 Aa le nandrambe lavenok’ an-toñak’ ao iareo naho nijohañe añatrefa’ i Parò naho nadoveve’ i Mosè an-tioke zay vaho nampitovoañe bae am’ondatio naho amo bibio.
\v 11 Tsy nahafijohañe añatrefa’ i Mosè o ambiasao ty amo baeo, fa nipetak’ amo ambiasao naho amo nte-Mitsraime ila’eo ka o baeo.
\v 12 Fe nampijadiriñe’ \nd Iehovà\nd* ty arofo’ i Parò vaho tsy nihaoña’e, amy tsinara’ \nd Iehovà\nd* amy Mosèy.
\s1 7. Ampiñe naho Havandra
\p
\v 13 Le hoe t’\nd Iehovà\nd* amy Mosè, Mañaleñalèña, le mijohàña añatrefa’ i Parò vaho anò ty hoe, Hoe t’\nd Iehovà\nd*, Andrianañahare’ o nte-Evreo: Ampiengao ondatikoo, hitalaho amako.
\v 14 Aa ie henane zao, hahitriko an-tro’o ao naho amo roan­dria’oo vaho amo on­dati’oo ze hene tolom-boiñe amako, haha­fohina’o te tsy eo ty mañirin­kiriñe ahy an-tane-bey atoy.
\v 15 Aa naho nahitiko henaneo ty tañako, hipaok’ azo naho ondati’oo ami’ty angorosy le ho naito an-tane atoy,
\v 16 fe toe nadoko, soa te ihe ty hampiboahañe ty haozarako le hanitsike ty tane toy ty fitaroñañe ty añarako.
\v 17 Ie amy zao, hiebotsebotse am’ ondatikoo hao? tsy hampiengà’o.
\v 18 Aa ie hamaray hoe zao, le hampigada­boñeko ty havandra jabajaba te amy ze le lia’e tsy nizoeñe e Mitsraime ao mifototse ami’ty andro nañorizañe aze pake henaneo
\v 19 Mampihitrifa arè, le ampipaliro ze hare’o naho ze raha’o an-kivok’ ao, fa hivalenkañe ze ondaty ndra biby zoeñe an-diolio ey tsy nampolieñe, te idoindoiña’ i havandray.
\v 20 Ze roandria’ i Parò nihembañe amy tsara’ \nd Iehovày,\nd* songa nihenekeneke nampipalitse o mpitoro’eo naho o hàre’eo.
\v 21 Aa ze tsy nañaoñe ty tsara’ \nd Iehovà\nd* ka, le nado’e an-kivok’ añe avao o mpitoro’eo naho o hàre’eo.
\p
\v 22 Hoe t’\nd Iehovà\nd* amy Mosè, Ahitio mb’ an­dikerañe ey ty fità’o hampiponake havandra era’ ty tane Mitsraime, amy ze ondaty naho biby vaho ze hene hatae an-kivok’ ey, an-tane Mitsraime ao.
\v 23 Aa le nampitakare’ i Mosè mb’ andikerañey ty kobai’e le nampidoindoiñe’ \nd Iehovà\nd* ty àmpiñe naho havandra vaho nirifatse mb’an-tane mb’eo ty afo. Le nampigadabòñe’ \nd Iehovà\nd* havandra ty an-tane Mitsraime ao;
\v 24 havandra nibilobiloen-kelatse añivo’e ao, figada­bon-kavandra mbe lia’e tsy nideboñe an-tane Mitsraime ao sikal’ amy te nififeheañe.
\v 25 Zinama’ i havandray ze hene an-tameañe an-tane Mitsraime ao ndra ondaty ndra hare; fonga navita­vita’e ze rongoñe a montoñe ao vaho fonga pinozapoza’e o hatae an-kivokeo.
\v 26 Fe tsy nipaohen-ka­vandra ty an-tane Gosena amo Ana’ Israeleo.
\p
\v 27 Aa le kinoi’ i Parò t’i Mosè naho i Aharone le nanoa’e ty hoe, Toe nandilatse raho henaneo; \nd Iehovà\nd* ro vantañe vaho aman-tahin-draho naho ondatikoo.
\v 28 Mihalalia am’ \nd Iehovà\nd*! Ampihankaño o hotroke naho havandran’ Añahareo! Le hampiengako, le tsy hampitam­batse anahareo ka.
\v 29 Hoe t’i Mosè ama’e, Ie vata’e miakatse ty rova toy le hahitiko mb’ am’ \nd Iehovà\nd* o tañakoo vaho hijihetse i àmpiñey le tsy ho eo i havandray, haharendreha’o te a \nd Iehovà\nd* ty tane toy.
\v 30 Fa ihe naho o roandria’oo, apotako te mboe tsy hañeveñe am’ \nd Iehovà\nd* Andrianañahare avao.
\v 31 (Ie amy zao, fa nianto iaby ty \f + \fr 9:31 \ft Vare-leny: karaza’bare ahazoañe fole leny\f*vare-leny naho ty vare-hordea, fa niregorego ty hordea vaho namòñe ty vare-leny.
\v 32 Fe tsy nirarake ty vare-bolè naho ty bolè-lahi’e fa malaom-pitovoañe.) 33Aa le niavotse i Parò t’i Mosè, niakatse i rovay. Nahiti’e mb’ amy \nd Iehovà\nd* o fità’eo le songa nijihetse i àmpiñey naho i havandray vaho tsy nampikojojoahañe an-tane i orañey.
\v 34 Aa vata’e nioni’ i Parò te nijihetse i orañey naho i havandray naho i àmpiñey le mbe nanovon-kakeo; nampigañe’e ty arofo’e, ie naho o hene roandria’eo.
\v 35 Aa le niha-jadiriñe ty arofo’ i Parò le tsy nampiengae’e o ana’ Israeleo, amy tsinara’ \nd Iehovà\nd* amy Mosèy.
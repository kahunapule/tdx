\c 24
\s1 No’ Israele ty Fañina’ \nd Iehovà\nd*
\p
\v 1 Le hoe re amy Mosè, Mionjona mb’ am’ \nd Iehovà\nd* mb’etoy, ihe naho i Aharone, i Nadabe naho i Abiho naho ty fitompolo amo androanavi’ Israeleo vaho mitalahoa ey nahareo.
\v 2 I Mosè avao ty hañarivo \nd Iehovà\nd*, le tsy hañarine ey iereo vaho tsy hindre ama’e hañambone mb’eo ondatio.
\p
\v 3 Nomb’eo amy zao t’i Mosè nita­lily am’ondatio ze hene tsara’ \nd Iehovà\nd* naho o fañè’eo; le songa nanoiñe am-piarañanañañe raike ondatio, ty hoe, Ho henefa’ay ty tsara iaby nanoe’ \nd Iehovà\nd*.
\p
\v 4 Aa le sinoki’ i Mosè o hene tsara’ \nd Iehovà\nd*o naho nañaleñaleñe namboatse kitrely am-poto’ i vohitsey vaho nampitroatse anakòreñe folo-ro’amby ty ami’ty ia’ o rofoko folo-roe-ambi’ Israeleo,
\v 5 le nañiraha’e ajalahy ana’ Israele hibanabana enga horoañe naho añombe ho sorom-panintsiñañe am’\nd Iehovà\nd*.
\p
\v 6 Navì’ i Mosè am-pinga ao ty vaki’ i lioy vaho naretsa’e amy kitreliy ty ila’e.
\v 7 Rinambe’e amy zao i bokem-pañinay le vinaki’e am-pijanjiña’ ondatio; le hoe iereo, Hanoe’ay ze hene tsara’ \nd Iehovà\nd*o vaho ho haoñe’ay.
\p
\v 8 Le rinambe’ i Mosè i lioy naho nafitse’e am’ondatio vaho nanao ty hoe, Ingo ty liom-pañina nanoe’ \nd Iehovà\nd* ama’ areo amy hene tsara rezay.
\s1 Mindre aman’Añahare ambone’ i Vohitsey
\p
\v 9 Niañambone amy zao t’i Mosè naho i Aharone, i Nadabe naho i Abiho vaho ty androanavy fitompolo’ Israele;
\v 10 le niisa’ iereo t’i Andrianañahare’ Israele; le hoe linamike safira ty ambane’ o fandia’eo vaho nanahake o likerañeo ami’ ty fikantsokantsoña’e.
\v 11 Le ie tsy napao-pitàñe amo androanavi’ Israeleo, f’ie nahaisake i Andrianañahare naho nikama vaho ninoñe.
\p
\v 12 Hoe t’\nd Iehovà\nd* amy Mosè, Miañambonea mb’amako mb’etoa, le mitambara atoy, fa ho tolo­rako ravem-bato reketse Hake naho lily sinokiko hañòhañe iareo.
\p
\v 13 Aa le niongake t’i Mosè naho Iehosoa mpitoro’e vaho nionjoñe mb’ amy vohin’ Añahare amboney mb’eo t’i Mosè.
\v 14 Le hoe re amy androanavy rey, Liñiso etoan-jahay, ampara’ ty impolia’ay; ama’ areo t’i Aharone naho i Khòre, hiheova’ ze aman-kalahatse.
\p
\v 15 Aa le niañambone’ i vohi­tsey t’i Mosè vaho kinolopo’ ty rahoñe i vohi­tsey.
\v 16 Nivotrak’ ambohi-Sinay eo ty enge’ \nd Iehovà\nd*, le nanaroñe aze eneñ’ andro i rahoñey; ie ami’ty andro fahafito, nikanjie’e boak’amy rahoñey t’i Mosè.
\v 17 Le nihoe afo nisolebotse ambone’ i vohitsey ty Enge’ \nd Iehovà\nd* am-pihaino’ o ana’Israeleo.
\v 18 Nizilik’ amy rahoñey t’i Mosè, niañambone i vohitsey. Le tambatse am-bohitse ao efapolo andro naho efapolo haleñe t’i Mosè.
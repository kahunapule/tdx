\c 33
\s1 Linily Hienga i Sinay
\p
\v 1 Le hoe t’\nd Iehovà\nd* amy Mosè, Mionjona, angao ty atoy, ihe naho ondaty nampiavote’o an-tane Mitsraimeo, homb’ an-tane nifantàko amy Avrahame, am’ Ietsàke naho am’ Iakòbe ami’ty hoe: Hatoloko amo tarira’oo zay.
\v 2 Le hahitriko hiaolo anahareo t’i Sorotàko, handroahako i nte-Kanàney, i nte-Amòrey naho i nte-Kìtey naho i nte-Perìzey, i nte-Kìvey vaho i nte-Iebòsey,
\v 3 mb’an-tane kararahen-dronono naho tantele añe; fa tsy hionjom-beo añivo’o ao raho kera habotseko an-dalambey, ie ondaty gan-katoke.
\p
\v 4 Ie nahajanjiñe i tsara maràñe zay ondatio le nangoihoy vaho tsy ama’e ty niravake,
\v 5 amy natao’ \nd Iehovà\nd* amy Mosè ty hoe, Ano ty hoe o ana’ Israeleo: Ondaty gam-pititia nahareo; aa naho nihelatse añivo’ areo ao raho tsy ho nagodrako aniany hao? Ko miravak’ arè, hisafiriako ty hanoako.
\v 6 Aa le hinalo’ o ana’ Israeleo am’iereo ze ravake naho bange ambohi-Koreba.
\s1 Ty Kivoho Alafe’ i Tobey Ey
\p
\v 7 Ie amy zay, nendese’ i Mosè i kibohoy vaho naore’e alafe’ i tobey, lavitse i tobey eñe, le nitokave’e ty hoe kibohom-pamantañañe. Aa le songa niavotse mb’ amy kivohom-pamantañañe alafe’ i tobey eiy ze nipay \nd Iehovà\nd*.
\p
\v 8 Aa naho nienga mb’amy kibohotsey mb’ eo t’i Mosè, le hene niongake ondatio sambe nijohañe an-dala’ i kiboho’ey nandrèndreke i Mose ampara-piziliha’e an-kibohotse ao.
\v 9 Aa naho nizilik’ an-kibohotse ao t’i Mosè, le nizotso mb’eo i rahoñe nijoalay nijohañe an-dala’ i kibohotsey, le nifanaontsy amy Mosè t’\nd Iehovà\nd*.
\v 10 Ie hene nahaisake i rahoñe nijoalay nijohañe an-dala’ i kibohotsey ondatio le sindre niongake ondatio vaho songa niambane an-dalan-kiboho’e.
\v 11 Vaho nifanaontsy am-piatrefan-daharañe t’\nd Iehovà\nd* naho i Mosè, manahake ty fifañòhahohàm-pirañetse. Aa ie nimpoly mb’an-tobe mb’eo, tsy nienga i kibohoy ty ajalahy atao Iehosoa ana’ i None mpitoro’e.
\s1 Ty Fañalañalaña’ i Mosè
\p
\v 12 Hoe t’i Mosè am’ \nd Iehovà\nd*: Ingo, i tsinara’o amako ty hoe: Ampionjono ondaty retoa; fa tsy nampandrendrehe’o ahy o hampindreze’o amakoo. Fa nanao ty hoe Rehe, Fantako ami’ty tahina’o rehe vaho isoheñe am-piva­zohoako.
\v 13 Aa naho nitendreke fañisohañe am-pihaino’o raho le mihalaly ama’o, Atorò ahy o lala’oo, haharendrehako Azo, hahazoako falalàñe am-pihaino’o vaho ereñerèño te ondati’o ty fifeheañe toy.
\p
\v 14 Le hoe re: Hindre lia ama’o ty fiatrefako vaho hampitofàko.
\v 15 Aa le hoe ty navale’e: Naho tsy hiaolo anay ty fiatrefa’o le ko ampi­onjone’o boak’ etoa.
\v 16 Aa ino ty hahafohinako henaneo t’ie nitendreke fañisohañe am-pihaino’o, zaho naho ondati’oo, lehe tsy mindre ama’ay rehe? ie hampiavaheñe amy ze hene ondaty ambone’ ty tane atoy, zaho naho ondati’oo?
\p
\v 17 Hoe t’\nd Iehovà\nd* amy Mosè, Toe hanoeko ka o sinaontsi’o anianio; amy te ihe nahaisa-pañosihañe am-pañenteako, toe fantako ami’ty añara’o.
\p
\v 18 Le hoe re, Mihalaly ama’o, Ehe aboaho amako ty asi’o.
\p
\v 19 Le hoe re: Hene hampiarieko aña­trefa’o ty hasoako naho ho taroñeko aolo’o eo ty tahinañe ty hoe \nd Iehovà\nd*; le hisoheko ze hisoheko vaho ho tretrezeko ze ho tretrezeko.
\v 20 Hoe ka re: Tsy mete hañisake ty tareheko rehe; amy te tsy ho veloñe t’in­daty mahaisak’ aze.
\v 21 Aa hoe t’\nd Iehovà\nd*, Ingo ty toetse marine’ ahy etia, mijohaña amo vatoo;
\v 22 vaho ie miary eo ty engeko le hifireko an-tsifitsifi’ o vatoo rehe naho ho lombofa’ ty tañako t’ie miary;
\v 23 le hasintako amy zao ty tañako vaho ho isa’o ty vòhoko fe tsy isaheñe ty tareheko.
\c 4
\s1 O Raha Tsitantane Nampanoeñe i Mosè
\p
\v 1 Le hoe ty natoi’ i Mosè, Aa naho tsy miantok’ ahy iereo, tsy mijanjiñe ty feoko, fe hanao ty hoe, Tsy niheo ama’o t’\nd Iehovà\nd*?
\v 2 Hoe t’\nd Iehovà\nd* ama’e, Ino o am-pità’oo? Hoe re, Kobaiñe.
\v 3 Le hoe re, Afetsaho an-tane eo. Aa le nafetsa’e an-tane naho ninjare mereñe vaho nidisaha’ i Mosè.
\v 4 Le hoe t’\nd Iehovà\nd* amy Mosè, Ampitakaro ty fità’o, tsepaho añ’ohi’e—aa le nahiti’e ty fità’e nitsi­paok’ aze vaho niheren-ko kobaiñe am-pità’e ao—
\v 5 hiantofa’ iareo te niheo ama’o t’\nd Iehovà\nd*, Andrianañaharen-droae’ iareo, t’i Andrianañahare’ i Avrahame, i Andrianañahare’ Ietsàke vaho i Andrianañahare’ Iakòbe.
\p
\v 6 Natovo’ \nd Iehovà\nd* ama’e ty hoe, Azi­liho añ-araña’o ao ty fità’o, le nazili’e añ-araña’e ao ty fità’e le ie nakare’e; hehe te angamae i fità’ey, hafotim-bolovaso.
\v 7 Le hoe re, Ampolio añ-araña’o ao o fità’oo; aa le nazili’e añ-araña’e ao in­draike i fità’ey naho nakare’e boak’ añ-araña’e ao, ie fa nibali-ko hambañe ami-ty sandri’e.
\v 8 Aa naho tsy miantok’ azo ndra mijanjiñe ty feo’ i viloñe valoha’ey le hiantofe’iereo ty feo’ i viloñe faharoey.
\v 9 Ie mboe tsy miantoke i viloñe roe rey naho tsy mañaoñe ty feo’o le anovizo rano boak’ amy Nailey naho adoaño an-tane maike eo, fa hinjare lio an-tane maike eo i rano rinambe’o amy sakaiy.
\p
\v 10 Aa hoe t’i Mosè amy \nd Iehovà\nd*, Ry Talèko, tsy mahafilañon-draho; ndra taolo ndra hirik’ amy nitsara’o amo mpitoro’oo, te mone midàm-bolañe vaho bedo-lela.
\v 11 Aa le hoe t’\nd Iehovà\nd* ama’e, Ia ro namboatse ty falie’ ondaty? Ia ro mamboatse ty bobo, ty giñe, ty mahaisake, vaho ty fey? Tsy Izaho \nd Iehovà\nd* hao?
\v 12 Akia arè; himbaeko ty falie’o vaho hanareko azo ze ho saon­tsie’o.
\v 13 Fe hoe re, Ry Talèko, ehe iraho am-pità’ i hirahe’oy.
\v 14 Niviañe amy Mosè amy zao ty haviñera’ \nd Iehovà\nd*, le hoe re, Tsy apotako hao i rahalahi’o Aharone nte-Leviy, t’ie mahafirehake? Inao, mionjomb’ ama’o mb’etoa re hifañaoñe ama’o vaho hifale añ’arofo’e te mahaoniñe azo.
\v 15 Hisaontsy ama’e irehe vaho hajo’o am-palie’e o tsarao. Himbaeko ty falie’o naho i falie’ey vaho hañohako ama’ areo ze hanoe’ areo.
\v 16 Ie ty hisolo-falie azo am’ ondatio; ie ty ho falie ama’o vaho ho fanalolahy ama’e irehe.
\v 17 Rambeso am-pità’o o kobaiñeo, fa añama’e ty hanoe’o o viloñeo.
\s1 Mimpoly mb’e Mitsraime mb’eo
\p
\v 18 Nienga t’i Mosè naho nibalike mb’ aman-dra­foza’e Iitrò mb’eo nanao ty hoe, Ehe angao himpoly mb’amo rolongoko e Mitsraimeo handrèndreke hera mbe veloñe. Le hoe t’i Iitrò amy Mosè, Akia am-panintsiñañe,
\v 19 Hoe t’\nd Iehovà\nd* amy Mosè e Midiane ao, Akia, mimpolia mb’e Mitsraime mb’eo fa fonga nihomake ondaty nipay ty fiai’oo.
\v 20 Aa le nendese’ i Mosè i vali’ey naho o ana-dahi’eo naho nampiningire’e ami’ty borìke, le nimpoly mb’ an-tane Mitsraime mb’eo; le nitintiñe’ i Mosè am-pità’e i kobain’Añaharey.
\p
\v 21 Aa hoe t’\nd Iehovà\nd* amy Mosè, Ie miheo mb’e Mitsraime añe, asoao te hanoe’o añ’atrefa’ i Parò ze hene viloñe napoko am-pita’o, fa hampandiereko ty arofo’e tsy hapo’e hañavelo ondatio.
\v 22 Le hoe ty hanoa’o amy Parò, Hoe t’\nd Iehovà\nd*: Anako naho tañoloñoloñako t’Israele;
\v 23 le hoe iraho ama’o, Angao hañavelo i anakoy hitoroñe\f + \fr 4:23 \ft Heb: mitoroñe, miava; mitalaho\f* ahy. F’ie mifoneñe tsy hampañavelo aze, inao arè: havetrako ty ana-dahi’o, i tañoloñoloña’oy.
\p
\v 24 Ie amy liay, amy nialeña’ iareoy, le nifanampe ama’e t’\nd Iehovà\nd*, ho nañè-doza ama’e.
\v 25 Le rinambe’ i Tsiporàe ty vato masioñe le tinampa’e ty ofon’ ana-dahi’e naho nahifi’e am-pandia’eo vaho hoe re, Toe mpañenga-an-dio amako irehe!
\v 26 Aa le na­votso’e vaho nanao ty hoe i rakembay, Ty valiko an-dio ty amy savatsey.
\p
\v 27 Hoe t’\nd Iehovà\nd* amy Aharone, Akia mb’ am-patram­bey añe hifanalaka amy Mosè. Aa le nimb’eo re nifanalaka ama’e am-bohin’ Añahare eo vaho norofa’e.
\v 28 Nita­roñe’ i Mosè amy Aharone ze hene nitsarae’ \nd Iehovà\nd* nañirak’ azey vaho i viloñe iaby nafanto’e ama’e rezay.
\v 29 Nimb’ eo amy zao t’i Mosè naho i Aharone nanontoñe ze hene androanavi’ o ana’ Israeleo;
\v 30 le nisaontsie’ i Aharone o nitsa­rae’ \nd Iehovà\nd* amy Mosè iabio vaho nanoe’e am-pahaisaha’ ondatio o viloñeo.
\v 31 Niantoke ondatio, aa naho jinanji’ o ana’ Israeleo te nisary iareo t’\nd Iehovà\nd* naho nivazohoe’e ty fisotria’ iareo, le niondreke vaho nitalaho.
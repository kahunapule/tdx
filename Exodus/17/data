\c 17
\s1 ty Vato Fidoañan-drano
\r Vol. 20.1-13
\p
\v 1 Nienga i fatrambey Siney mb’ ami’ty lia’ iareo ty valobohò’ o ana’ Israeleo ty ami’ty falie’ \nd Iehovà\nd* vaho nañialo e Refidìme fe tsy aman-drano ho kamae’ ondatio.
\v 2 Le nidoha raha amy Mosè ondatio nanao ty hoe, Meo rano hinome’ay. Hoe t’i Mosè am’ iereo, Ino ty idabasidà’ areo amako? Ino ty itsoha’ areo t’\nd Iehovà\nd*?
\v 3 Fe nifeake hataliñiereñe ondatio vaho nitoreo amy Mosè ami’ty hoe, Ino ty nampiavota’o anay amy Mitsraime hamonoa’o anay naho o keleia’aio naho o hare’aio an-karan-dranoañe?
\v 4 Aa le nitoreo am’ \nd Iehovà\nd* t’i Mosè, ami’ty hoe: Ino ty hanoeko am’ondaty retoañe? Didý tsy ametsaha’ iareo vato.
\v 5 Hoe t’\nd Iehovà\nd* amy Mosè, Miaria aolo’ ondatio, le ampindrezo o androanavi’ Israeleo; tintino am-pitañe i kobay napao’o i Naileiy, le akia.
\v 6 Inao, hijohañe añatrefa’o ambone’ i vato’ i Korèbey iraho. Paoho i vatoy, le hiakaran-drano, hikamà’ ondatio. Nanoe’ i Mosè izay, ampahaisaha’ o androanavi’ Israeleo.
\v 7 Natao’e \f + \fr 17:7 \ft Masà: zizy; Meribà: fifandierañe\f*Masà naho Meribà i toetsey amy te nidoha raha naho nitsoke \nd Iehovà\nd* o ana’Israeleo ami’ ty hoe, Amantika hao t’\nd Iehovà\nd* ke ts’ie?
\s1 Hinorida’ i Amalèke
\r Fot 14.7; Vol. 13.29; 14.25
\p
\v 8 Niheo mb’eo amy zao t’i Amalèke nifañotak’ am’Israele e Refidime eo.
\v 9 Hoe t’i Mosè am’ Iehosoa, Joboño ondaty ho antika, le mionjona hialy amy Amalèke. Hijohañe ambone’ o vohitseo iraho te hamaray le ho an-tañako i kobain’ Añaharey.
\v 10 Le nanoe’ Iehosoa i nampanoe’ i Mosèy vaho nialy amy Amalèke, le nañambone’ i vohitsey t’i Mosè naho i Aharone vaho i Khòre.
\v 11 Aa ndra mbiambia te nahafañonga-pitàñe t’i Mosè le nahagioke t’Israele, fa ie nazè’e i fitàñey le nahareketse ka t’i Amalèke.
\v 12 Nihamokotse amy zao o fità’ i Mosèo le nandrambe vato naho napo’ iereo ambane’e hiambesara’e, naho nongahe’ i Aharone naho i Khòre o fità’eo, ty raik’ añ’ ila’e etia le ty raik’ atia vaho tsy nitroetroe o fità’eo ampara’ te ni­tsofotse i àndroy.
\v 13 Le ginio’ Iehosoa am-bavam-pibara t’i Amalèke naho ondati’eo.
\p
\v 14 Le hoe t’\nd Iehovà\nd* amy Mosè, Sokiro am-boke ao izay ho tiahy vaho apoho an-dravembia’ Iehosoa te ho faoheko ambanen-dikerañe ty fitiahiañe i Amalèke.
\v 15 Le nandrafitse kitrely t’i Mosè vaho natao’e ty hoe, \nd Iehovà\nd* Nissy\f + \fr 17:15 \ft Nissy: Vorovoro fañelahelañe \f*,
\v 16 le hoe re, Aa kanao nañonjom-pitàñe amy fiambesa’ \nd Iehovà\nd*y t’i Amalèke, le hifañotak’ ama’e t’\nd Iehovà\nd*, tarirats’ an-tariratse.
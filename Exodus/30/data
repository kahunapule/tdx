\c 30
\s1 Kitrelin’ emboke
\p
\v 1 Andrafito kitrely, toem-pañembohañe; mendoraveñe ty itsenea’o aze.
\v 2 Ho kiho raike ty andava’e naho kiho raike ty ampohe’e, ho efa-mira, kiho roe ty haabo’e vaho raik’ ama’e o tsifa’eo.
\v 3 Ipakoro am-bolamena ki’e: ty ambone’e naho o ila’e mañarikatok’ azeo naho o tsifa’eo vaho itefeo soñi’e volamena hamahetse aze.
\v 4 Anefeo ravake volamena roe ambane’ i soñi’ey, le añ’ila’e roe ty itsenea’o iareo ho fitanañe o bao-pitakonañeo.
\v 5 Rafito ami’ty mendoraveñe o bao’eo le ipakoro volamena;
\v 6 le apoho aolo’ i lamba-fañefe’ i vatam-pañinay aolo’ i toem-pijebañañe fikape’ i fañinay, amy hifañaoñako ama’oiy.
\p
\v 7 Hañoro emboke mañitse ama’e boa-maraindray t’i Aharone; ie mañalahala jiro ro hañemboke ama’e.
\v 8 Hañembok’ ama’e ka t’i Aharone amy fameloman-jiro harivay, le ho nainai’e añatrefa’ \nd Iehovà\nd* amo hene tarira’ areo mifandimbeo i embokey.
\v 9 Ko mañenga emboke ila’e ama’e, ndra enga horoañe, he mahakama, le ko añiliña’o engan-drano.
\p
\v 10 Le hañefetse amo tsifa’eo boa-taoñe t’i Aharone, ami’ty lion-tsoron-kakeo-pañeferañey, indraike boa-taoñe amo tarira’ areo mifandimbe iabio t’ie añeferañe. Miava-do’e amy \nd Iehovà\nd* zay.
\s1 Drala Vili-aiñe
\p
\v 11 Le nanao ty hoe amy Mosè t’\nd Iehovà\nd*:
\v 12 Ihe mamolily o ana-dahi’ Israeleo ami’ty ia’ iareo, le songa hanolotse ty vilin’ai’e amy \nd Iehovà\nd*, amy fañiahañey, tsy mone ho silofen’ angorosy amy famoliliañey.
\v 13 Sindre hanolotse zao te iaheñe: ty vakin-tsekele ty amy\f + \fr 30:13 \ft Sekele raike = 10 grama\f* sekelen-toe-mivakeiy (roapolo gerà ty sekele raike). Ho banabana am’ \nd Iehovà\nd* i vakin-tsekeley.
\v 14 Ze hene niaheñe roapolo taoñe mañambone ro hañenga am’ \nd Iehovà\nd*.
\v 15 Ie mañenga i vilin’ aiñey am’ \nd Iehovà\nd*, le tsy hanolotse maro ty mpañaleale vaho tsy hanolotse ambane’ i vakin-tsekeley ty rarake.
\p
\v 16 Ho rambese’o amo ana’ Israeleo i bogadim-bilin’ aiñey vaho havì’o ho fitoroñañe i kibohom-pamantañañey; le ho tiahy amo ana’ Israeleo añatrefa’ \nd Iehovà\nd*, hijebañañe anahareo.
\s1 I Fanasañey
\p
\v 17 Le nanao ty hoe amy Mosè t’\nd Iehovà\nd*,
\v 18 Anefeo fanasàñe torisìke reke-poto’e torisìke, ho fisasàñe, le apoho añivo’ i kibohom-pamantañañey naho i kitreliy zay vaho añiliño rano,
\v 19 le boak’ ama’e ty hanasà’ i Aharone miroanake fitàñe naho fandia.
\v 20 Ie mimoak’ amy kibohom-pamantañañey ndra mañarine i kitreliy hitoroñe, hañoro enga am’ \nd Iehovà\nd*, ro hisasa an-drano hey tsy mone hikenkañe;
\v 21 le hanasa fitàñe naho fandia tsy mone hivetrake. Ho fañè tsy modo ho a iareo—ho aze naho o hene tarira’e mifandimbeo.
\p
\v 22 Nitsara amy Mosè t’\nd Iehovà\nd*,\nd* nanao ty hoe:
\v 23 Rambeso ty emboke soa jinoboñe: ty ron-drame\f + \fr 30:23 \ft Heb; miora\f* limanjato naho ty kanely mañitse vaki’ izay: roan-jato tsy limampolo, le varemañitse roan-jato tsy limampolo,
\v 24 le ty roi-mañitse limanjato amy sekelen-toe-miavakey vaho menak’ olive hine raike.
\v 25 Le ano menake fañorizañe miavake i raha rey, raha mañitse aharo an-tsata’ o mpanao tsòtseo, ho mena-pañorizañe miavake.
\v 26 Ie ty hañoriza’o i kibohom-pamantañañey naho i vatam-pañinay,
\v 27 i rairaiy naho ze hene fanake naho i fitàn-jiroy naho o harao’eo vaho i kitrelim-pañoroañ’ embokey,
\v 28 ty kitrelim-pisoroñañe naho o harao’e iabio vaho i fanasàñey rekets’ i foto’ey.
\v 29 Atokano ho loho masiñ’ irezay; miavake ze mitsapa aze.
\v 30 Le horiza’o ty Aharone naho o ana’eo hamìha’o hitoroñe ahy ho mpisoroko.
\p
\v 31 Le ty hoe ty hatao’o amo ana’ Israeleo: Itoy ty mena-pañorizañe miavake amako amo hene tarira’ areo mifandimbeo.
\v 32 Tsy ailiñe an-tsandri’ ondaty, le tsy tsikombeñe ty fampitraofañe aze, fa miavake, vaho havahe’ areo.
\v 33 Ze mampilaro mana­hak’ aze, ndra mañiliñ’ aze am’ondaty ila’e, ro haitoañe am’ondatio.
\s1 I Embokey
\p
\v 34 Le hoe t’\nd Iehovà\nd* amy Mosè: Rambeso o emboke mañitse zao: \f + \fr 30:34 \ft sike-mañitse: natafa\f*sike-mañitse naho \f + \fr 30:34 \ft sabiba: sekehailete\f*sabiba naho \f + \fr 30:34 \ft taven-tsike: kelbenaha\f*taven-tsike; naho \f + \fr 30:34 \ft tsotse-foty: lebonaha\f*tsotse-foty ki’e, i raha mañitse rezay; le ampimirao lanja.
\v 35 Le mitsenea emboke, am-pilaroañe, satam-panao emboke, siraeñe, malio naho miavake.
\v 36 Lisano ho bo’e ty ila’e, le ano aolo’ i fañinay an-kibohom-pamantañañ’ ao ty ila’e, amy hifañaoñako ama’oy, loho miavake ama’ areo zay.
\v 37 Le i emboke tsenè’oy, tsy hanoe’ areo ho am-batañe amy filaroa’ey, fa miavake am’ \nd Iehovà\nd* ho anahareo.
\v 38 Haitoañe am’ondati’eo ze mitsene ty hambañ’ ama’e hañantsoña’e.
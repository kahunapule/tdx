\c 19
\s1 Israele am-Bohi-Sinay Ey
\p
\v 1 Amy volam-paha-telo niengà’ o ana’ Israeleo an-tane Mits­raimey, le tsatok’ amy àndro zay t’ie nivotrake am-patrambei’ i Sinay eo.
\v 2 Fa niakara’ iareo ty Refidime le nipok’ am-patrambei’ i Sinay vaho nitobe an-dratraratra ey. Aa le nañialo aolo’ i vohitsey t’Israele.
\v 3 Niañambone mb’ aman’ Añahare mb’eo amy zao t’i Mosè, le nikanjy aze boak’ am-bohitsey t’\nd Iehovà\nd* ami’ty hoe, Ty hoe ty ho saon­tsie’o amy hasavereña’ Iakòbey vaho ty hatao’o amo ana’ Israeleo:
\v 4 Fa niisa’ areo ty nanoeko amy Mitsraime naho nibabeako añ’elam-bantio ninday anahareo mb’amako mb’atoy.
\v 5 Ie amy zao naho toe janjiñe’ areo ty feoko naho mañambeñe i fañinakoy, le ho vàrako miambake te amy ze hene ondaty. Fonga ahiko ty tane toy.
\v 6 Le ho fifeheam-pisoroñe amako naho fifelehañe miavake nahareo. Zay ty entañe ho saontsie’o amo ana’ Israeleo.
\p
\v 7 Aa le nimb’eo t’i Mosè nikoike o androanavi’ ondatio vaho natrefe’e am’ iereo i nampitsara’ \nd Iehovà\nd* azey.
\v 8 Le fonga nanoiñe an-kapindre ondatio, ty hoe, Ho henefa’ay ze tsinara’ \nd Iehovà\nd*. Aa le nabali’ i Mosè am’ \nd Iehovà\nd* i saontsi’ ondatioy.
\v 9 Le hoe t’\nd Iehovà\nd* amy Mosè, Hehe, te miheo mb’ama’o an-drahoñe milodolodo ao raho, soa t’ie mivolañe, le ho janjiñe’ ondatio rehe vaho hatokisa’ iareo nainai’e.
\s1 Ty Nampiavahañe Ondatio
\p Ie tinaro’ i Mosè am’ \nd Iehovà\nd* i saontsi’ ondatioy,
\v 10 le hoe t’\nd Iehovà\nd* amy Mosè, Akia mb’ am’ ondatio mb’eo naho ampiavaho te anito naho hamaray vaho ampanasao iareo o lamba’eo.
\v 11 Le ampihentseño ho ami’ty andro faha-telo fa herone ty hizo­tsoa’ \nd Iehovà\nd* am-Bohi-Sinay am-pahaisaha’ ze hene ondaty.
\v 12 Ampiarikoboño efetsefetse ty am’ondatio ty vohitse toy vaho ano ty hoe, Mitaoa tsy hiañambone mb’ambohitsey le ko tsapaeñe ty indra’e, fa havetrake ze mitsapa o vohi­tseo.
\v 13 Tsy ho tsapaem-pitàñe, fa ho fetsaham-bato ndra tomboheñe ndra t’ie ondaty ndra biby, fa tsy ho veloñe. Naho mivolañe i antsivay le hitotoke amy vohitsey iereo.
\v 14 Aa le nizotso i vohitsey mb’ am’ ondatio t’i Mosè naho nampiavahe’e ondatio vaho nanasa lamba iereo.
\v 15 Le hoe re am’ ondatio, Mihentseña ho ami’ ty herone, le ko mitotoke ami’ty valy.
\p
\v 16 Ie maraindrai’ i andro faha­teloy, le niparapapiake ty àmpiñe miharo helatse vaho ty rahoñe jabajaba amy vohitsey, le akore ty fipoñafa’ i antsivay kanao hene nihondrahondra ondaty an-tobeo.
\v 17 Nendese’ i Mosè niakatse i tobey ondatio hifañaoñ’ aman’ Añahare le nijohañe \f + \fr 19:17  \ft nonjonen’ A’re ambone’ i màroy i vohitsey. \f*ambane’ i vohitsey.
\p
\v 18 Kinolopon-katoeñe amy zao i vohi­tsey amy te nizotso ama’e ami’ty afo t’\nd Iehovà\nd*; le nifororoake nañambone manahake ty hatoe’ o votrim-birìke sodorañeo ty hatoeñe vaho niozoñozoñe mafe i vohitsey.
\v 19 Ie nitolom-pipopo ty feo i antsivay, nihamatsiañe, le nisaontsy t’i Mosè vaho nanoiñe an-kotroke t’i Andria­nañahare.
\v 20 Ie nizotso mb’amy Vohi-Sinaiy mb’eo t’\nd Iehovà\nd*, ambone’ i vohitsey eo, le kinanji’ \nd Iehovà\nd* t’i Mosè hiañambone’ i vohitsey vaho niañambone mb’eo t’i Mosè.
\v 21 Le hoe t’\nd Iehovà\nd* amy Mosè, Mizotsoa mb’eo le hatahatao ondatio tsy mone hisosoke mb’eo hisamba\nd Iehovà\nd*; vaho hifitafita eo ty maro.
\v 22 Le tsi-mete tsy mañefe-batañe hey o mpisoroñeo te hañarine \nd Iehovà\nd* hera hiboroboñak’ ama’e t’\nd Iehovà\nd*.
\v 23 Hoe t’i Mosè amy \nd Iehovà\nd*, Tsy mete ondatio ty homb’ am-Bohi-Sinay mb’ atoy; amy te Ihe ro nañatahata anay ami’ty hoe, Ampijadoño efetse hañarikatoke i vohi­tsey vaho ampiambaho.
\v 24 Hoe t’\nd Iehovà\nd* ama’e, Akia, mizotsoa, le mañambonea mb’ etoy, ihe mindre amy Aharone; le ko ado’o hiboroboñake hiañambone mb’am’ \nd Iehovà\nd* o mpiaoloo ndra ondatio; tsy mone hitorotosira’e.
\v 25 Aa le nizotso mb’am’ ondatio mb’eo t’i Mosè ninday i tsaray.
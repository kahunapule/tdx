\c 15
\s1 Ty Sabo’ i Mosè naho i Miriamae
\p
\v 1 Le nisabo ty takasy toy am’ \nd Iehovà\nd* t’i Mosè naho o ana’ Israeleo, nipoña-peo ami’ty hoe:
\q1 Ho saboeko t’\nd Iehovà\nd*,
\q1 onjono an-tiotiotse ey,
\q1 Nafetsa’e an-driak’ ao
\q1 ty soavala reke-mpiningi’e.
\v 2 Haozarako naho saboko t’\nd Iehovà\nd*,
\q1 Ie fandrombahañe\f + \fr 15:1 \ft Sab 118:14, Ies 12:2\f* ahiko henaneo.
\q1 Andrianañahareko re, le ho rengeko,
\q1 Andrianañaharen-draeko,
\q1 vaho honjoñeko.
\q1
\v 3 Fanalolahy añ’ aly t’\nd Iehovà\nd*,
\q1 \nd Iehovà\nd* ty Tahina’e.
\q1
\v 4 Navokovoko’e an-driak’ ao
\q1 o sarete’ i Paròo naho i valobohò’ey.
\q1 Nampiopoe’e an-dRia-Binda ao
\q1 o roandria jinobo’eo.
\q1
\v 5 Manafots’iareo i lalekey,
\q1 nilempotse an-dalek’ ao hoe vato.
\q1
\v 6 Toe engeñe an-kaozarañe o fità’o havanao, ry \nd Iehovà\nd*.
\q1 Fa dinorodemom-pitàn-kavana’o
\q1 i rafelahiy, ry \nd Iehovà\nd*.
\q1
\v 7 Ami’ty hajabahinam-bolonahe’o
\q1 ty anjevoña’o ambane o mivoala ama’oo.
\q1 Ampihitrife’o mb’eo ty haviñera’o
\q1 mahatomonto iareo hoe tain’ ava.
\q1
\v 8 Ami’ty fikofòm-piantsona’o ty nivotria’ i ranoy.
\q1 Nitroatse hoe rindriñe i sorotombahañey;
\q1 Nizitse an-tro’ i riakey o lalekeo.
\q1
\v 9 Hoe ty asa’ i rafelahiy:
\q1 Ho horidañeko, ho trako,
\q1 Ho zaraeko o dinohitseo;
\q1 ie hañeneke ty haveloko.
\q1 Hapontsoako ty fibarako,
\q1 handrotsaha’ ty tañako.
\q1
\v 10 Fe nitiofe’o an-kofò’o
\q1 Le nandipotse iareo i riakey.
\q1 Nilempotse hoe firake
\q1 An-drano nitabohazake ao.
\q1
\v 11 Ia amo ndrahareo ty mañirinkiriñe Azo ry \nd Iehovà\nd*? Ia ty hambañe ama’o?
\q1 Tsomerentsereñe an-kamasiñañe,
\q1 mampañeveñe an-drenge,
\q1 ry mpitolon-kalatsàñeo!
\q1
\v 12 Nahiti’o ty fità’o havana
\q1 vaho nabea’ i taney iereo.
\q1
\v 13 Am-pikokoa-migahiñe
\q1 ty niaoloa’o ondaty nijebañe’oo.
\q1 An-kafatrara’o ty nitehafa’o
\q1 mb’añ’akiban-kamasiña’o mb’eo.
\q1
\v 14 Nahajanjiñe o kilakila ondatio
\q1 vaho nititititike;
\q1 Fineveneverañe ty nametreke o nte-Pilistio
\q1
\v 15 Nirevendreveñe o mpifehe’ i Edomeo
\q1 nihondrahondra o roandria’ i Moabeo,
\q1 fonga nitranake o nte-Kanàneo;
\q1
\v 16 nivotraha’ ty havorombeloñe
\q1 naho ty hetraketrake,
\q1 ami’ty haozaram-pità’o
\q1 nizitse hoe vato iereo—
\q1 Ampara’ te nitsake ondati’oo ry \nd Iehovà\nd*, ampara’ te nitsake ondaty vinili’oo.
\q1
\v 17 Hampimoahe’o ao iereo vaho haore’o am-bohi’ i lova’oy—
\q1 i toem-pimoneña’o hinalanka’oy,
\q1 ry \nd Iehovà\nd*,
\q1 i fipalirañe naorem-pità’oy ry Talè.
\q1
\v 18 Mifehe nainai’e donia t’\nd Iehovà\nd*.
\p
\v 19 Fa nisorogodañ’ an-driak’ ao o soavala i Paròo rekets’ o sarete’eo naho o mpiningi’eo, le nampoli’ \nd Iehovà\nd* am’ iereo o ranon-driakeo vaho nitsake añivo’ i riakey an-tane maike o ana’ Israeleo.
\v 20 Nandrambe kantsàñe amy zao t’i Miriamae mpitoky, rahavave’ i Aharone, le nañorik’ aze an-kantsàñe naho tsinjake o rakemba iabio
\v 21 vaho nitakasie’ i Miriamae:
\q1 Misaboa am’ \nd Iehovà\nd*
\q1 fa nandreketse am-pandreketam-bolonahetse.
\q1 Navokovoko’e an-driak’ ao ty soavala reke-piningi’e.
\s1 O Rano i Marà naho i Elima
\p
\v 22 Aa le nendese’ i Mosè nienga i Ria-Binday t’Israele naho nionjomb’ an-dRatraratra’ i Sore. Nañavelo telo andro am-patrambey ao iereo fe tsy nahatendreke rano.
\v 23 Ie pok’e Marà\f + \fr 15:23 \ft Marà: mafaitse \f* ao, le tsy nihay kamaeñe i rano’ i Marày fa nafaitse. (Izay ty nanoañe ty hoe Marà i aoy.)
\v 24 Aa le niñeoñeo amy Mosè ondatio ami’ty hoe: Ino ty hinome’ay?
\v 25 Le nitoreo am’\nd Iehovà\nd* re naho nitoroa’ \nd Iehovà\nd* ty hatae, ze nahifi’e an-drano ao nahamamy i ranoy.
\p Teo ty nanoa’ \nd Iehovà\nd* fañè naho zaka vaho teo ty nitsoha’e iareo.
\v 26 Hoe re: Naho imanea’o haoñe ty fiarañanaña’ \nd Iehovà\nd* Andria­nañahare’o naho manao ty hahiti’e am-pivazohoa’e naho mijanjiñe o fandilia’eo vaho miambeñe o fañè’e iabio, le tsy hapoko ama’o o areteñe nafetsako amo nte-Mitsraimeoo, fa Izaho \nd Iehovà\nd* Mpampijangañe azo.
\p
\v 27 Le nitotsake Elìme ao iereo, toetse an-dohan-drano manganahana folo ro’ amby naho satrañe fitom-polo; vaho nañialo marine’ o ranoo eo.
\c 31
\s1 O Mpamboatseo
\p
\v 1 Le nanao ty hoe amy Mosè t’\nd Iehovà\nd*:
\v 2 Ingo, fa kinoiko amy tahina’ey ty Betsalale ana’ i Ory, ana’ i Kore, fifokoa’ Iehodà;
\v 3 le niliforako amy Arofon’ Añaharey, aman-kihitse naho hilala hahafohina’e ze hene satam-pitoloñañe,
\v 4 ie hamoroñe sarem-pitoloñañe naho hitoloñe ami’ty volamena naho volafoty vaho torisìke;
\v 5 le hampireketse vato vinàñe naho handranjy an-katae vaho hifa­nehake amy ze hene tolon-draha.
\p
\v 6 Inao te zaho, le zaho ty nanolotse aze ho mpiama’e t’i Oholiabe ana’ i Akisamake, fifokoa’ i Dane; le songa tinoloko hihitse an-troke ze mahihi-tro, hitsene i nandiliako azo rezao:
\v 7 i kibohom-pamantañañey, i vatam-pañinay rekets’ i toem-pijebañañe mitakoñe azey naho o harao’ i kivohoio
\v 8 le i rairaiy rekets’ o fanakeo, i fitàn-jiro ki’ey rekets’ o harao’e iabio vaho i kitrelim-pañembohañey;
\v 9 naho i kitrelim-pisoroñañey reketse ze hene harao’e naho i fanasàñe reke-poto’ey,
\v 10 le o fisikiñe vinahotseo; o saro-miava’ i Aharone mpisoroñeo naho o saro’ o ana’eo hitoloña’ iareo ho mpisoroñeo,
\v 11 le i mena-pañorizañey vaho i emboke mandrifondrifoñe ho a i miavakeiy vaho hanoe’ iareo ze hene nandiliako azo.
\s1 O Sabatao
\p
\v 12 Hoe ty natovo’ \nd Iehovà\nd* amy Mosè:
\v 13 Saontsio amo ana’ Israeleo ty hoe:
\q1 Toe hambena’areo o \nd Sabata\nd*­koo,
\q1 amy te ie ty viloñe\f + \fr 31:13 \ft Iek 20:12,20\f* añivontika
\q1 amy ze hene sa’ areo.
\q1 hahafohina’ areo te Izaho, \nd Iehovà\nd*
\q1 ro Mpamike anahareo ho ahiko.
\q1
\v 14 Aa le tambozoro o \nd Sabata\nd*o
\q1 amy t’ie miavake ama’ areo.
\q1 Havetrake ze manivativa aze,
\q1 haitoañe am’ondatio ze mitolon-draha ama’e.
\q1
\v 15 Eneñ’ andro ty fitoloñañe
\q1 fa masiñe am’ \nd Iehovà\nd* ty andro fahafito,
\q1 ty \nd Sabotse\nd*m-pitofàñe;
\q1 toe havetrake ze manao tolon-draha
\q1 ami’ty andro Sabotse.
\q1
\v 16 Aa le hitàñe o \nd Sabata\nd*o o ana’ Israeleo; hambena’ iareo o \nd Sabotse\nd*o
\q1 amo hene tarira’ iareo mifandimbeo
\q1 ho fañina nainai’e tsy modo.
\q1
\v 17 Viloñe nainai’e añivoko naho o ana’ Israeleo izay
\q1 amy te eneñ’ andro ty nitsene’ \nd Iehovà\nd*
\q1 o like­rañeo naho ty tane toy
\q1 naho nitroatse amy andro fahafitoy
\q1 vaho nitofa vaho nitomambao.
\p
\v 18 Aa ie nagado’e i nitsara’ey le natolo’e amy Mosè ambohi-Sinay i rave’ i Fañinay roe rey, ravem-bato sinoki’ ty rambom-pitàn’Añahare.
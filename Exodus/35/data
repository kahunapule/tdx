\c 35
\s1 Fañè’ o \nd Sabata\nd*o
\p
\v 1 Natonto’ i Mosè i valobohò’ Israele iabiy vaho nanoa’e ty hoe, Hoe ty tsara linili’ \nd Iehovà\nd* hanoe’ areo.
\v 2 Eneñ’ andro ty fitoloñan-draha, fe andro havahe’ areo ty andro fahafito, i \nd Sabata\nd*m-pitofà am’ \nd Iehovà\nd*y. Hakoromake ze ondaty mifanehak’ ama’e.
\v 3 Ko mamiañe afo ndra aia’aia amo kivoho’ areoo ami’ty andro Sabotse.
\s1 Mihentseñe Hamboatse i Kivohoy
\p
\v 4 Le nisaontsie’ i Mosè i hene valobohò’ Israeley: Inao ty nandilia’ \nd Iehovà\nd*:
\v 5 Aneseo boak’ ama’ areo ao, le ibanabanao am’ \nd Iehovà\nd*; ze mirearea an-troke ro hañenga am’ \nd Iehovà\nd*: ty volamena naho volafoty vaho torisìke;
\v 6 naho manga naho malòmavo naho mena mañabarà naho leny marerarera vaho volon’ ose;
\v 7 le holi’ añondrilahy linoko mena naho holin-trozofisoitse naho mendorave;
\v 8 naho solike ho ami’ty hazavañe naho hafiriañe ho ami’ty menake fañorizañe naho ho ami’ ty emboke mandrifondrifoñe;
\v 9 naho vato sohàme naho vatosoa ho reketeñe amy kitam­bey naho amy takon’ arañañey.
\p
\v 10 Le homb’etoañ’ iaby ze mahihi-tro hi­tsene o raha linili’ \nd Iehovà\nd* iabio:
\v 11 i kivohoy, i kibohotsey naho i rako’ey, o vitra’eo naho o varambañeo, o saka’eo, o ana-kòre’eo naho o vave’eo;
\v 12 i vatam-pañinay naho o bao-pitakona’eo, i toem-pijebañañey naho i lamba fañefetsey;
\v 13 i rairaiy naho o bao’eo naho o harao’eo naho o mofo-miatrekeo;
\v 14 le i fitàn-jiroy ho amy hazavàñey naho o harao’eo naho o jiro’eo naho ty mena’ i hazavàñey;
\v 15 naho i kitrelim-pañembohañey naho o bao’eo naho i mena-pañorizañey naho i menake mañitsey naho i lamba fañefe’ i lala-pizilihañe amy kivohoiy;
\v 16 ty kitrely fisoroñañe rekets’ i tsingarakara’e torisìkey, o bao’eo naho o hene fanakeo, i fanasàñey rekets’ i foto’ey;
\v 17 o firadoradoañe an-kiririsao, o anakòre’eo naho o vave’eo naho ty lamba fañefe’ i lalambein-kiririsay;
\v 18 o tsato’ i kivohoio naho o tsato’ i kiririsaio vaho o tali’ iareoo;
\v 19 o fisiky hitoloñañe amy toe-miavakeio: o saro-miava’ i Aharone mpisoroñeo; ty fisaro’ o ana’eo hitoloña’ iareo ho mpisoroñeo.
\s1 Banabana amy Kivohoy
\p
\v 20 Aa le nienga boak’ aolo’ i Mosè o ana’ Israele iabio.
\v 21 Le nimb’eo ze hene niroroten-troke naho ze nampirea­rean-arofo, nanese banabana am’ \nd Iehovà\nd* ho ami’ty fitoloñañe i kibo­hom-pamantañañey naho ho amy ze hene fitoroñañe ama’e vaho amo saro-miavakeo.
\v 22 Songa nimb’eo an-joton-troke ty lahilahy naho ampela, ninday ravake naho kiviron-oroñe naho kiviron-tsofy, bange fitomboke naho hareañe, ze bijim-bolamena iaby; vaho ze nanokañe engam-bolamena am’ \nd Iehovà\nd*.
\v 23 Ze ondaty amam-pole manga ndra malòmavo ndra mena mañabarà ndra fole leny matify ndra volon’ ose ndra holin’ añondrilahy linoko mena ndra holin-trozofisoitse, le sambe ninday.
\v 24 Ze ondaty nañenga volafoty ndra torisìke songa nibanabana aze am’ \nd Iehovà\nd*; naho ze nahatendrehañe mendoraveñe ho amy fitoloñañe i asaiy, sindre ninday.
\p
\v 25 Nandrorotse fole am-pità’e ze rakemba nahihi-tro, le nendese’e i nirorote’ey, ty manga naho ty malòmavo naho ty mena mañabarà vaho ty leny matify.
\v 26 Le nandrorotse volon-ose ze rakemba nonjone’ ty tro’e an-kihitse.
\p
\v 27 O mpifeheo ninday vato sohàme naho vato soa harekets’ amy kitam­bey naho amy kalan’ arañañey;
\v 28 ty emboke; naho ty menake ho amy hazavàñey, ho amy mena-pañorizañey vaho ho amy emboke mañitsey.
\v 29 Nibanabana enga an-tsatrin’ arofo am’ \nd Iehovà\nd* ze hene ana’ Israele ndra lahi­lahy ndra rakemba nihavàtse añ’ arofo, hanolora’e amo tolon-draha linili’ \nd Iehovà\nd* hanoeñe am-pità’ i Mosèo.
\s1 Kinanji’e o Mavitrikeo
\p
\v 30 Le hoe t’i Mosè amo ana’ Israeleo: Ingo te kinanji’ \nd Iehovà\nd* ami’ty tahina’e t’i Betsalale, ana’i Orý, ana’ i Kore, fifokoa’ Iehodà;
\v 31 naho nilifore’e ami’ty Arofon’ Añahare an-kihitse naho faharendrehañe, an-kilala naho amy ze satam-pitoloñañe iaby,
\v 32 hisafiry naho hamoroñe, hitoloñe am-bolamena naho volafoty vaho torisìke
\v 33 naho hampisilake vatosoa ho reketeñe naho hanokitse an-katae vaho hitoloñe amy ze hene karaza satam-pitàñe.
\v 34 Le napo’e añ’arofo’e ao ty hañòke, ie naho i Oholiabe ana’ i Ahisamake, fifokoa’ i Dane.
\v 35 Ie songa lilifore’e hihitse añ’arofo hanoa’e ze satam-panokitse naho mpamoroñe, le hamahotse am-pole manga naho malò mavo naho mena mañabarà naho leny matify hitoloñe am-panenoñañe; hitoloñe amy ze hene tolon-draha vaho hamoroñe o nisafirieñeo.
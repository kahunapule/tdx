\c 34
\s1 Ravem-bato Vao
\r Its 10.1-5
\p
\v 1 Hoe t’\nd Iehovà\nd* amy Mosè, Amakio ravem-bato roe hambañe amy teo rey, le ho sokireko amy rave’e rey i tsara sinokitse amy rave’e valoha’e nifoie’o rey.
\v 2 Aa le mihentseña ho ami’ty maraindray naho mañambonea mb’ambohi’ Sinay mb’etoa te maray vaho miatrefa amako andengo’ i vohi­tsey.
\v 3 Le tsy hindreze’ on­daty t’ie miañambone, le ko anga’o ho isake ndra aia’ aia ambohitse ey t’indaty, le ko ampiandrazeñe aolo’ i vohi­tsey o mpirai-liao naho o añombeo.
\p
\v 4 Aa le nampitsilake ravem-bato roe hambañe amy teo rey vaho nitroatse maraindrai-tsikiake t’i Mosè niañambone’ i Vohi-Sinay mb’eo, amy nandilia’ \nd Iehovà\nd* azey le notroñe’e am-pità’e ao i ravem-bato roe rey.
\p
\v 5 Nizotso an-drahoñ’ ao t’\nd Iehovà\nd* vaho nitrao-pijohañe ama’e nikoike ty tahina’ \nd Iehovà\nd*.
\v 6 Le niary aolo’e t’\nd Iehovà\nd* nikoike ty hoe: \nd Iehovà\nd*, \nd Iehovà\nd*, Andrianañahare, mpiferenaiñe naho matarike, malaon-kaboseke, miotrotro an-kasoa naho hatò,
\v 7 mitan-kafatraram-pikokoañe ami’ty arivo’e, le mampipoke hila naho tahiñe vaho fiolàñe, f’ie tsy hadoko tsy ho liloveñe\f + \fr 34:7  \ft Vol 4:18, Iir 30:11\f*, fa hafetsako amo anakeo naho amo ana’ o anakeoo ty hakeon-droae pak’ ami’ty faha telo naho fahefatse.
\p
\v 8 Aa le nalisa nibokok’ an-tane t’i Mosè niambane.
\v 9 Le hoe re: Naho nahatendreke hasoa am-pivazohoa’o, ry Talè, le mihalaly aman-Talèko t’ie hañavelo añivo’ay ao. Toe gam-pititia ondaty retiañe, fe apoho o hakeo naho o tahi’aio vaho rambeso ho hanaña’o.
\p
\v 10 Le hoe re, Ingo, te manao fañina añ’atrefa’ ondati’o iabio raho; Hanoako raha tsitantane mboe lia’e tsy nanoeñe an-tane atoy ndra am-pifeheañe aia; le songa hahaisake ty fitoloña’ \nd Iehovà\nd* ama’ areo ondaty mañohok’ azoo, fa ho raha mampañeveñe ty hanoeko añama’o.
\p
\v 11 Ambeno koahe o andiliako azo anitoo. Inao! ho roaheko añatrefa’o i nte-Emorey naho i nte-Kanàney naho i nte-Khetey naho i nte-Perizey naho i nte-Kivey vaho i nte-Iebosey.
\v 12 Mitomira, tsy mone hanao fañina amo mpimone’ i tane añaveloa’oio kera ho fandrik’ añivo’o ao.
\v 13 Fe rotsaho ty kitreli’ iareo, le pozaho o hazomanga’eo vaho firao o Aserà\f + \fr 34:13  \ft Aserà: a’hare ampela’ o nte-Pilistio\f*’ iareoo
\v 14 le ko mitalaho aman-drahare ila’e, amy te Andrianañahare mpamarahy t’\nd Iehovà,\nd* toe Mpamarahy ty tahina’e.
\v 15 Kera hifañina amo mpimone’ i taneio rehe, le hañara­pilo amo ndrahare’eo iereo naho hisoroñe amo ndrahare’ iareoo naho hañambara azo hikama’o i nisoroñañey,
\v 16 naho hangala’o amo anak’ ampela’ iareoo ho amo anadahi’oo naho hañarapilo amo ndrahare’ iareoo o anak’ ampela’ iareoo, hampañarapilo o anadahi’oo amo ndrahare’ iareoo.
\p
\v 17 Ko ampitranaha’o saren-drahare,
\p
\v 18 Ambeno ty Sabadidake Mofo Po-dalivay: Fito andro ty hikama’o mofo tsy aman-dalivay; i nandili­ako azoy, amy namantañañe aze am-bolan-kofahofay; fa amy volan-kofay ty nia­kara’o i Mitsraime.
\v 19 Hene ahiko ze manoka-koviñe naho ze valohan-dahin’ anan-kare’o, amo añombeo naho amo añondrio.
\v 20 Ho so­loa’o fiay ami’ty vik’ añondry ty valohan’ anam-borìke. Aa naho tsy soloa’o fiaiñe le folaho ty hàto’e. Ho hene soloam-piay o ana’oo. Vaho tsy hatrefeñe an-tañam-polo raho.
\p
\v 21 Eneñ’ andro ty hitoloña’o naho hitofa ami’ty andro faha-fito, ndra t’ie sam-pitrobahan-tane ndra te san-kavokarañe le hitofa rehe.
\p
\v 22 Le hambena’o ty Sabadi­dan-kereñandro ie manese lengom-boam-bare-bolè, vaho ty sabadida-panontonan-tsabo ami’ty fivariña’ i taoñey.
\p
\v 23 In-telo ami’ty taoñe ty hiatrefa’ o lahilahi’oo am’ \nd Iehovà\nd* Talè, Andrianañahare’ Israele.
\v 24 Le ho roaheko añ’ atrefa’o o kilakila ondatio; naho hitàreko ty faritso’o; vaho tsy eo ty hikirañe ty tane’o te ionjona’o hiatreke \nd Iehovà\nd* Andria­nañahare’o in-telo ami’ty taoñe.
\p
\v 25 Ko alaro lalivay ty liom-pisoroñañe amako, le ko sisañe ami’ ty maraiñe i soron-tSabadidam-Pihelañey.
\p
\v 26 Ho banabanae’o mb’añ’anjomba’ \nd Iehovà\nd* Andrianañahare’o ao ze lengom-boa’ ty tane’o.
\p Ko ahandroeñe an-drononon-drene’e ty anak’ose.
\p
\v 27 Hoe t’\nd Iehovà\nd* amy Mosè: Sokiro i tsara zay, fa ami’ty fanoñonañe i tsaray ty nifañinàko ama’o naho am’ Israele.
\p
\v 28 Efapolo andro naho efapolo haleñe ty nitraofa’e am’ \nd Iehovà\nd*; tsy nikama mofo tsy nikama rano; vaho sinoki’e amy ravem-bato rey o tsara’ i fañinaio: i Tsara Folo rey.
\s1 Ty Fireandrea’ ty Lahara’ i Mosè
\p
\v 29 Aa naho nizotso boak’ambohi-Sinay t’i Mosè, (ie tam-pità’ i Mosè i fañina an-dravem-bato roe rey t’ie nizotso amy vohitsey), le tsy nifohi’e te nireandreañe ty holin-dahara’e amy nifanaontsia’ey.
\v 30 Aa naho nahaoniñe i Mosè t’i Aharone naho o hene ana’ Israeleo, hehe te nireandreañe ty holin-dahara’e le nihembañe iereo tsy nahasibeke hañarivo aze.
\v 31 Kinoi’ i Mosè amy zao iereo, le nibalike mb’ama’e mb’eo t’i Aharone naho o mpiaolo’ i valobohòkeio vaho nifanaontsy am’iereo t’i Mosè.
\v 32 Niharine mb’eo amy zao o ana’ Israele iabio vaho hene nandilia’e i nitsa­rae’ \nd Iehovà\nd* ama’e ambohi-Sinaiy.
\p
\v 33 Ampara’ te heneke ty nilañonaña’ i Mosè le kinolopo’e ty lahara’e.
\v 34 Fa naho nizilik’ añatrefa’ \nd Iehovà\nd* ao t’i Mosè hifanaontsy, le nafaha’e i lamba marerareray ampara’ te niakatse; ie niakatse le nilañoñe amo ana’ Israeleo o raha nafantok’ ama’eo.
\v 35 Aa naho niisa’ o ana’ Israeleo ty lahara’ i Mosè, te ni­tso­pelatse i holin-dahara’ey le kinolopo’ i Mosè indraike ty lahara’e ampara’ t’ie nizilik’ ao hifanaontsy ama’e.
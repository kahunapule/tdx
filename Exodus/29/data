\c 29
\s1 Ty Fañorizañe i Aharone naho o Ana’eo
\p
\v 1 Le zao ty hanoe’o hañeferañe iareo hitoroñe ahy ho mpisoroñe. Andrambeso bania naho añondrilahy roe tsy aman-kandra;
\v 2 le mofo po-dalivay naho mofo vonga’e po-dalivay nilaroañe menake vaho mofo pisake po-dalivay hinosotse menake: nanoeñe ami’ty monam-bare-bolè.
\v 3 Ajoñe ami’ty hàroñe irezay le aseseo mb’etoa an-karoñe naho i baniay vaho i añondrilahy roe rey.
\p
\v 4 Endeso mb’ an-dalan-kibohom-pamantañam-b’ etoy t’i Aharone naho o ana’eo vaho isasao an-drano.
\v 5 Le rambeso i saroñe rey vaho aombeo amy Aharone i sikiñey naho ty saro’ i kitam­bey naho i kitambey naho i takon’ arañañey vaho aombeo ama’e i fièn-kitambe vinahotsey;
\v 6 le aombeo añ’ ambone’e i sabakay vaho asampezo amy sabakay i viloñe miavakey.
\v 7 Rambeso i mena-pañorizañey le adoaño añ’ambone’e vaho orizo.
\p
\v 8 Aseseo mb’eo ka i ana’e rey le aombeo am’ iereo o saro’iareoo;
\v 9 le ampidiaño fiètse t’i Aharone naho o ana’eo, le feheo am’ iereo o sabakao; ie fañe nainai’e tsy modo ho a iareo i fisoroñañey.
\p Le orizo t’i Aharone naho o ana’eo.
\v 10 Aseseo aolo’ i kibohom-pamantañañey i baniay le hanampe fitàñe andoha’ i baniay t’i Aharone naho o ana’eo.
\v 11 Le lentao añatrefa’ \nd Iehovà\nd* i baniay, an-dalan-kibohom-pamantañañe eo.
\v 12 Andrambeso ty lio’ i baniay le apetaho an-drambo-pità’o amo tsifan-kitrelio vaho adoaño am-poto’ i kitreliy iaby ze lio sisa.
\v 13 Le rambeso o safo’e mañohoñe o aova’eoo naho ty ova mipetak’ ambone’ i ate’ey, ty tsapavoa’e roe reke-tsafo’e vaho orò amy kitreliy.
\v 14 Le sodoro añ’afo alafe’ i tobey ty vata’ i baniay naho ty holi’e vaho ty tai’e. Soron-kakeo zay.
\p
\v 15 Rambeso amy zao ty añondri­lahy, le hampitongoa fitàñe ami’ty loha’ i añondrilahiy t’i Aharone naho o ana’eo;
\v 16 Le lentao i añondrilahiy naho rambeso ty lio’e vaho afitsezo amy kitreliy añariary aze.
\v 17 Lilio i añondrilahiy, sasao o aova’eo naho o tombo’eo le asampezo amo linilio naho amy loha’ey,
\v 18 fonga soroño amy kitreliy i añondrilahiy, ho enga horoañe am’ \nd Iehovà\nd*; hàñitse mandrifondrifoñe, nisoroñañe añ’afo am’ \nd Iehovà\nd*.
\p
\v 19 Rambeso ka i añondrilahy raikey, le hanampe-pità’ amy añondrilahiy t’i Aharone naho o ana’eo.
\v 20 Lentao amy zao i añondrilahiy; le andrambeso ty lio’e naho atenteno andengon-dravembia havana’ i Aharone naho andengon-dravembia havana’ o ana’eo naho an-tondrobeim-pitàn-kavana naho an-tondrobeim-pandia havana’ iareo vaho afitsezo añ’ariari’ i kitreliy i lio’ey.
\v 21 Andrambeso ty lio amy kitreliy naho i menake fañorizañey, le afi­tsezo amy Aharone naho an-tsaro’e naho amo ana’eo naho an-tsaro’ o ana’e mindre ama’eo; le hiavake re naho o saro’eo naho o ana’e mindre ama’eo vaho o saron’ ana’eo.
\p
\v 22 Rambeso ka ty safo’ i añondrilahiy naho ty hofa’e naho ty safo’e mañohok’ o ova’eo naho ty lengon’ ate’e, ty voa’e roe reketse ty solik’ ama’e vaho ty tso’e havana, ie añondrilahy fitokanañe;
\v 23 le ty mofo vonga’e naho ty mofomamy nihosorañe menake vaho ty mofo pisake boak’ an-karo’ o mofo po-dalivay añatrefa’ \nd Iehovà\nd*o;
\v 24 le apoho am-pità’ i Aharone naho an-tañan’ ana’e irezay vaho ahelakelaño ho engan-kelahela añ’ atrefa’ \nd Iehovà\nd*.
\v 25 Rambeso am-pità’ iareo zay vaho orò amy kitreliy ambone’ i enga horoañey ho hàñitse mandrifondrifoñe añ’atrefa’ \nd Iehovà\nd* ho soroñe añ’afo amy \nd Iehovà\nd*.
\p
\v 26 Le rambeso ty tratra’ i añondrilahim-pitokana’ i Aharoney vaho ahelakelaño ho engan-kelahela añ’atrefa’ \nd Iehovà\nd*, ie o anjara’oo.
\v 27 Aa le aviho ty tratra’ i engan-kelahelay naho i feim-pitokanañey, i nahelahelay vaho i navoañe boak’ amy añondrilahim-pitokanañeiy, ho anjara’ i Aharone naho o ana’eo;
\v 28 ie ty anjara’ i Aharone naho o ana’eo, ho fañè nainai’e boak’ amo ana’ Israeleo, zay ty fanolora’ o ana’ Israeleo boak’ amo engam-panintsiña’ iareoo, toe o engan-kavoa’ iareo am’ \nd Iehovà\nd*o.
\p
\v 29 Le ho limbezañe amo ana’e manonjohy azeo o saro-masi’ i Aharoneo, horizañ’ ama’e iereo vaho ho tokanañ’ ama’e.
\v 30 Ho sikina’ i anadahy mandimbe aze ho mpisoroñe fito àndroy zay, ie mimoak’ amy kibohom-pamantañañey hitoroñe amy miavakey.
\p
\v 31 Rambeso i añondrilahim-pitokanañey le ahandrò an-toe-miavake ao o hena’eo;
\v 32 vaho ho kamae’ i Aharone naho o ana’eo ty hena’ i añondrilahiy naho i mofo an-karoñey, an-dalan-kibohom-pamantañañe ao.
\v 33 Ho kamae’ iereo o raha nanoeñe fañeferañeo, hanokanañe naho hampiavahañe iareo; fe tsy hikama’ ze alafe’e ao amy te miavake.
\v 34 Aa naho eo ty tsy ri’e amy henam-pañorizañey, ndra amy mofoy, ie miporea’ ty maraindray, le horoa’o añ’afo ao i sisay; tsy ho kamaeñe fa miavake.
\p
\v 35 Zay ty hanoe’o amy Aharone naho amo ana’eo, i hene nandiliako azoy. Fito andro ty hanokanañe iareo.
\v 36 Le hentseño boak’ andro ty bania ho soron-kakeo fañeferañe. Ho lioveñe i kitreliy, le hefero vaho orizo hampiavahañe aze.
\v 37 Fito andro ty hañefera’o i kitreliy hañavaheñe aze vaho hiava-do’e i kitreliy. Hiavake ze hene mitsapa i kitreliy.
\s1 O Soroñe Boak’ Androo
\p
\v 38 Zao ty hisoroña’o amy kitreliy: vik’añondry roe boak’ andro nainai’e.
\v 39 Hengae’o maraindraiñe ty vi’e, le hisoroñañe folakandro ka ty vi’e.
\v 40 Hampindreze’o soroñe amy vi’e valoha’ey ty mona’e faha-folo ty \f + \fr 29:40 \ft efà raike=2,5 litatse\f*efà linaro menake linisañe fahefa’ ty \f + \fr 29:40 \ft hine = 5,6 litatse\f*hine vaho divay fahefa’ ty hine ho enga-rano.
\v 41 Le hisoroña’o folakandro ka ty vi’e raike; le ampanahafo amy enga-mahakama naho amy enga-rano’ i marain­draiñeiy, ho hàñitse mandrifondrifoñe, enga horoañe am’ \nd Iehovà\nd*.
\p
\v 42 Ho enga horoañe nainai’e zay amo hene tarira’ areo mifandimbeo, amy lalan-kibohom-pamantañañey, añatrefa’ \nd Iehovà\nd*, amy hifañaoñan-tikañe naho fitaroñako ama’oy.
\v 43 Eo ty hifañaoñako amo ana’ Israeleo le hampiavahe’ ty engeko i toetsey.
\v 44 Ho tokaneko i kibohom-pamantañañey naho i kitreliy vaho horizako ka t’i Aharone naho o ana’eo hitoroñ’ ahy ho mpisoroñe.
\p
\v 45 Le himoneñe amo ana’Israeleo raho vaho ho Andrianañahare’ iareo.
\v 46 Le ho fohi’ iareo te Zaho \nd Iehovà\nd* Andrianañahare’ iareo ro nañavotse iareo an-tane Mitsraime añe himoneñako am’ iereo ao. Zaho \nd Iehovà\nd* Andrianañahare’ iareo.
\c 16
\s1 Mahakama hirik’ andikerañey
\p
\v 1 Ami’ty andro fahafolo lime ambi’ i volam-paha-roe niavota’ iareo an-tane Mitsraimey, le nañavelo boak’ Elime ty valobohò’ Israele vaho nivo­trak’ am-patrambei’ i Sine añivo’ i Elime naho i Sinày.
\v 2 Nitoreo amy Mosè naho i Aharone am-patrambey ao i valobohò’ Israeley;
\v 3 le nanoa’ o ana’ Israeleo ty hoe, Hamake te nave­tram-pità’ \nd Iehovà\nd* an-tane Mitsraime ao, ie nitoboke marine’ o valañen-kenao vaho nikama mahakama ampara’ te nietsake; fe nasese’o ampatrambey atoy ty fivoribey toy ho zamane’o an-kasalikoañe.
\p
\v 4 Le hoe t’\nd Iehovà\nd* amy Mosè, Ingo, hampikojojoahako mahakama boak’ andikerañe añe vaho hiavotse mb’eo boak’ andro ondatio hanontoñe i tsaraeñey, ze mahatsàke i àndroy, hitsohako iareo, ke hañaveloa’ iareo i Hake natolokoy ke ts’ie.
\v 5 Ie amy andro fah’ eneñey le halankañe’ iereo o natonto’eo, fa ho indroe’ty famoria’ iareo boak’ andro.
\v 6 Aa le hoe t’i Mosè naho i Aharone amo hene ana’ Israeleo, Ho fohi’ areo hariva te \nd Iehovà\nd* ty nañavotse anahareo an-tane Mitsraimey,
\v 7 le ie maraindray ho isa’ areo ty enge’ \nd Iehovà\nd*, fa jinanji’e ty fitoreo’ areo am’ \nd Iehovà\nd*. Aa inon-jahay te itoreova’ areo?
\v 8 Le hoe t’i Mosè, hanjotsoa’ \nd Iehovà\nd* hena ho kamae’ areo te hariva naho mahakama mahaanjañe te maraindraiñe, amy te janji’ \nd Iehovà\nd* ty fimenomeno’ areo te miñeoñeoñe—fa inon-jahay? Tsy ama’ay ty fiñeoñeo’ areo fa am’ \nd Iehovà\nd*.
\p
\v 9 Le hoe t’i Mosè amy Aharone, Saon­tsio o valobohò’ Israeleo, Miharinea am’ \nd Iehovà\nd*, fa jinanji’e ty fitoreo’ areo.
\v 10 Aa naho nilañoñe amy valobohò’ Israeley t’i Aharone, ie nitolike mb’ ampatrambey eñe, ingo, niboak’ amy rahoñey ty enge’ \nd Iehovà\nd*.
\v 11 Nitsara amy Mosè t’\nd Iehovà\nd* nanao ty hoe,
\v 12 Fa tsinanoko ty fitoreova’ o ana’ Israeleo; aa le taroño am’ iereo ty hoe, hikama hena iereo te hariva, naho ho ànja-mahakama iereo te maraindray vaho hapota’ areo te Izaho \nd Iehovà\nd* Andrianañahare’ areo.
\p
\v 13 Ie amy harivay, nionjom-b’eo o hatra­katrakeo nañatseke i tobey; le ie maraindraiñe hoe nizotsoan-jono ty añ’ariari’ i tobey.
\v 14 Ie nionjoñe i zonoy, le ingo ty raha bory nilamak’ am-patrambey ey, hoe sisi’e, matify hoe tihin-tà\f + \fr 16:14 \ft Heb: fanala \f* an-tane eo.
\v 15 Ie niisa’ o ana’ Israeleo i raha zay, le hoe ty nifanoiña’ iereo, Ino zao?\f + \fr 16:15 \ft Mane ho: Ino zao?\f* Amy t’ie nahaalik’ iareo. Le hoe t’i Mosè am’ iereo, Ie ty mahakama nazotso’ \nd Iehovà\nd* ama’ areo ho kamaeñe.
\v 16 Inao ty nandilia’ \nd Iehovà\nd*: Atontono ty hikama’areo, sindre omere raike, ty ami’ty ia’ ondati’o, sindre hangalake ty mahaeneñe.
\v 17 Nanoe’ o ana’ Israeleo izay, le namory, teo ty nanontoñe maro, teo ty nanontoñe kede.
\v 18 Aa ie nikapoahe’ iareo ami’ty omere, le tsy nanisa ty nanontoñe maro vaho tsy niereñe ty nanontoñe potrapotra’e, songa nanontoñe ty naha­eneñe aze.
\v 19 Le hoe ty nanoa’ i Mosè, Asoao tsy hanisaeñe ty maraiñe.
\v 20 Fe tsy hinao’ iareo t’i Mosè, teo ty nanisa ami’ty maraiñe, le nipoahan’ oletse vaho nitrotròtse. Aa le niviñera’ i Mosè.
\v 21 Boa-maraiñe ty natonto’ iareo, ty amo falie mikamao; ie nipisañe ty àndro le nimosaoñe.
\v 22 Fa ami’ty andro fah’ eneñe, songa nitoha indroe’ ty mahakama’e, sindre omere roe vaho hene niheo mb’eo o androanavi’ i fivoribeiio nitalily amy Mosè,
\v 23 le hoe re am’ iereo, Hoe ty nitsarae’ \nd Iehovà\nd*: Fitofàñe ty hamaray, \nd Sabata\nd* masiñe am’ \nd Iehovà\nd*; atoñaho ze hatoña’ areo naho ahandrò ze ahandroeñe te anito, le amiho ho ami’ty maraiñe.
\v 24 Aa le namike ho ami’ty maraiñe, amy nitoroa’ i Mosèy fa tsy nimantiñe vaho tsy aman-oletse.
\v 25 Hoe t’i Mosè, Mikama anito, fa Fitofañe am’ \nd Iehovà\nd* ty androany vaho tsy ho zoeñe an-kivok’ añe izay te anito.
\p
\v 26 Eneñ’ andro ty hanontona’ areo, f’ie tsy ho tendreke ami’ty andro fahafito, ie Sabata.
\v 27 Ie amy andro fahafitoy, teo t’in­daty nitoha fe tsy naharendreke.
\v 28 Hoe t’\nd Iehovà\nd* amy Mosè, Pak’ ombia ty mbe hifoneña’ areo tsy hañorike o lilikoo naho i Fetsekoy?
\v 29 Inao, te natolo’ \nd Iehovà\nd* anahareo ty Sabotse; izay ty anjotsoa’e amy andro fahaeneñey ty mofo mahatsàk’ andro roe. Songa midok’ an-toe’e, Ko apo’o ndra iaia hiavotse amy toe’e ami’ty andro faha-fito.
\v 30 Aa le songa nitofa ami’ty andro faha-fito\f + \fr 16:30 \ft Fot 2:2-3\f* ondatio.
\v 31 Natao’ o ana’ Israeleo màne i mofoy. Nifoty hoe kabaro maike naho hoe mofo pisake nanoeñe an-tantele.
\p
\v 32 Hoe t’i Mosè, Zao ty linili’ \nd Iehovà\nd*, Añatsafo omere raik’ ama’e, hahaja ho amo tarira’areo mifandimbeo, hahaoniña’ iereo i mahakama namahanako anahareo am-patrambey ao t’ie nampiengàko an-tane Mitsraimey.
\v 33 Le hoe t’i Mosè amy Aharone, Andrambeso korojy le agodoño ao ty màne mahatsàke ty omere vaho ahajao añatrefa’ \nd Iehovà\nd* ho fihaja amo tarira’areoo.
\v 34 Amy nandilia’ \nd Iehovà\nd* i Mosèy, ty nampipoha’ i Aharone aze aolo’ i fañinay ho fihaja.
\v 35 Nikama màne efapolo taoñe o ana’ Israeleo, ampara’ te nivotrak’ an-tane fimoneñañe añe; nikama màne ampara’ t’ie nitotsake añ’efetane Kanàne ao.
\p
\v 36 Toe fahafolo ty efà ty omere.
\c 10
\s1 8. O Valalao
\r Joe 1.2-4
\p
\v 1 Le hoe t’\nd Iehovà\nd* amy Mosè, Akia mb’ amy Parò mb’eo, amy te nampigañeko ty arofo’e naho ty tro’ o mpitoro’eo, hampipohako añivo’ iareo ao o viloko retoañe,
\v 2 haha­fitalilia’o amo ana’oo naho amo àfe’oo o raha nanoeko e Mitsraimeo naho o viloñe nitoloñeko añivo’ iereoo, hahafohina’ areo te zaho \nd Iehovà\nd*.
\p
\v 3 Aa le niheo mb’amy Parò mb’eo t’i Mosè naho i Aharone, le nanao ty hoe ama’e, Hoe ty tsara’ \nd Iehovà\nd*, Andria­nañahare’ o nte-Evreo, Pak’ ombia ty mbe hitokia’o tsy hirèke añatrefako? Ampiengao ondatikoo hitoroñe ahiko.
\v 4 Fa naho mifonen-drehe tsy hampiavotse ondatikoo, le hampi­votrahako valala ty an-tane’ areo etoy te maray.
\v 5 Ho kopofe’e ty maso’ i taney tsy hahaisaha’ iaia o taneo, le habotse’e ty sisa nahafipoliotse, o nasisa’ i havandraio vaho havorembore’e ze hatae’areo mamoa an-kivoke ey.
\v 6 Hatsefe’e o anjomba’oo naho o anjom­ban-dro­andria’oo naho ty a o hene nte-Mitsraimeo, ie mboe tsy niisan-droae’o ndra o roaen-droae’oo mifototse ami’ty andro naha-tan-tane atoy iareo pake henaneo. Nitolik’ amy zao re nienga i Parò.
\p
\v 7 Hoe o roandria’ i Paròo ama’e, Pak’ ombia t’ie mbe ho fandrik’ aman­tika? Ampiengao ondatio hitoroñe \nd Iehovà\nd* Andrianañahare’e; mbe tsy rendre’o hao te mianto t’i Mitsraime?
\v 8 Aa le nampibaliheñe mb’amy Parò mb’eo t’i Mosè naho i Aharone vaho hoe re tama’e, Akia, toroño t’\nd Iehovà\nd* Andria­nañahare’ areo! Le ia naho ia ty homb’eo?
\v 9 Hoe t’i Mosè, Hindre lia ama’ay o keleia’aio naho o bei’aio; rekets’ o ana-dahi’aio naho o anak’ampela’aio vaho hitraok’ ama’ay o mpirai-lia’aio naho o añombe’aio, hanoe’ay sabadidak’ am’ \nd Iehovà\nd*.
\v 10 Hoe re tam’ iereo, Toe hitahy anahareo t’\nd Iehovà\nd* naho hengako hindre lia ama’ areo o keleia’ areoo! Hehe ty fikitrohan-draty aolon-dahara’ areo.
\v 11 Aiy avao! O lahilahio avao ty hañavelo mb’eo henaneo hitoroñe \nd Iehovà\nd*, fa zay ty nipaia’ areo. Le sinoike mb’eo iereo hidisak’ ami’ty fiatrefañe i Parò.
\p
\v 12 Le hoe t’\nd Iehovà\nd* amy Mosè, Ahitio ambone’ o tane Mitsraimeo ty fità’o, hivotraha’ o valalao, hipetaha’ iareo an-tane Mitsraime, hampibotseke ze he’e mitiry an-tane eo, ze nisisa’ i havandray.
\v 13 Aa le nahiti’ i Mosè ambone’ tane Mitsraime i kobai’ey vaho ninday tiok’ atiñanañe amy taney amy lomoñàndroy naho amy haleñe iabiy t’\nd Iehovà\nd*; ie nanjirike i àndroy le fa nonjone’ i tiok’ ati­ñanañey mb’eo o valalao.
\v 14 Le nionjoñe nanitsike ty tane Mitsraime o valalao, nandrambañe ty fifaritsoha’ i Mitsraime ty nipetaha’ iareo, nitozantozañe; mboe lia’e tsy nizoem-pifamorohotam-balala hoe zay vaho tsy ho zoeñe ka.
\v 15 Natsahe’e ty maso’ i taney, le nikò-maieñe i taney; naho fonga nabotse’e ze niniñaniña amy taney naho ze voan-katae nisisa’ i havandray vaho tsy nanisa raha antsetra an-katae ndra an-drongoñe an-kivoke ndra aia’aia an-tane Mitsraime ao iaby.
\v 16 Kinoi’ i Parò amy zao t’i Mosè naho i Aharone le nanao ty hoe, Toe nanao hakeo amy \nd Iehovà\nd* Andrianañahare’ areo naho ama’ areo raho.
\v 17 Aa le miambane ama’o ty hiheve ami’ty henane toy i hakeokoy vaho halalio am’ \nd Iehovà\nd* Andrianañahare’ areo te ha­fahañe amako ty fihomahañe toy avao.
\v 18 Nienga i Parò re, nihalaly am’ \nd Iehovà\nd*;
\v 19 Nafote’ \nd Iehovà\nd* i tiokey ho tio-bey hirik’ ahandrefañe; nongaha’ i tiokey o valalao vaho sinoi’e mb’amy Riam-Binday añe; leo raike amo valalao tsy napoke an-tane Mitsraime ao iaby.
\v 20 Fe nampi­entere’ \nd Iehovà\nd* ty arofo’ i Parò, le tsy nampi­engae’e mb’eo o ana’ Israeleo.
\s1 9. Haieñe
\p
\v 21 Aa le hoe t’\nd Iehovà\nd* amy Mosè, Ahitio mb’andikeram-b’eo ty fità’o hañatseke ty hamoromoroñe an-tane Mitsraime ao, ieñe mete tsapaeñe.
\v 22 Aa le nahiti’ i Mosè mb’andindìñey ty fità’e, le nandrambañe ty tane Mitsraime telo andro ty hamoromoroñe.
\v 23 Songa tsy nahay nifañisake, naho sindre tsy naha-ongake telo andro amy nidona’ey; fe amo hene ana’ Israeleo le nazava amo kiboho’ iareoo.
\v 24 Aa le kinoi’ i Parò t’i Mosè nanao ty hoe, Akia, toroño t’\nd Iehovà\nd*. Fe apoho atoy o lia-rai’ areoo naho o mpirai-tro areoo. Mete hindre ama’o o keleia’ areoo.
\v 25 Aa hoe t’i Mosè, Tsi-mete tsy hatolo’o ty hisoroñañe naho ty ho èngan-koroañe, hañalankaña’ay ho am’ \nd Iehovà\nd* Andrianañahare’ay.
\v 26 Aa le hindre lia ama’ay o hare’aio; leo tombo’e raike tsy hapo’ay, fa hendese’ay hitoroñe \nd Iehovà\nd* Andrianañahare’ay, tsy apota’ay te inoñe ty hitoroña’ay \nd Iehovà\nd* naho tsy fa pok’añe.
\v 27 Fe nampigañe’ \nd Iehovà\nd* ty arofo’ i Parò vaho tsy nisatri’e ty hampienga iareo.
\v 28 Le hoe ty Parò tama’e, Soik’ añe! Misitaha amako! Mitaoa tsy ho isa’o ka ty tareheko, fa amy andro hahaisaha’o azey ty hihomaha’o.
\v 29 Hoe ty Mosè, Soa i saontsi’oy! Tsy ho treako ka o lahara’oo.
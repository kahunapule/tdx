\c 8
\p
\v 1 Le hoe t’\nd Iehovà\nd* amy Mosè, Saon­tsio t’i Aharone, Ahitio ambone’ o torahañeo naho o talahao vaho o antarao ty fità’o rekets’ i kobai’oy hampiakatse o sahoñeo mb’an-tane Mitsraime mb’eo.
\v 2 Aa le natora-kitsi’ i Aharone ambone’ o rano’ i Mitsraimeo ty fità’e vaho nitroatse mb’an-tamboho mb’eo o sahoñeo nanafotse ty tane Mitsraime.
\v 3 Fe tsinikombe’ o ambiasao amo sahà’ iareoo, le nañakatse sahoñe an-tane Mitsraime ka.
\p
\v 4 Nikanjie’ i Parò t’i Mosè naho i Aharone le nanao ty hoe: Mihalalia am’\nd Iehovà\nd* te hakareñe amako naho am’ ondatikoo o sahoñeo vaho hengako homb’eo ondatio hisoroñe am’ \nd Iehovà\nd*.
\p
\v 5 Hoe ty Mosè amy Parò, Inao ty engeñe atoloko azo: Ombia ty hihalaliako ho azo naho o roandria’oo naho ondati’oo te hasoike ama’ areo vaho añ’ anjomba’ areo o sahoñeo, hampipoke iareo amy sàkay avao?
\v 6 Le hoe re, Hamaray. Hoe t’i Mosè, Ie o sinaontsi’oo! Hahafohina’o te tsy amam-pañirinkiriñe aze t’\nd Iehovà\nd* Andria­nañahare’ay.
\v 7 Ie misitak’azo naho o anjomba’oo naho o roandria’oo naho ondati’oo, le hidok’ amy sàkay avao.
\v 8 Nienga i Parò amy zao t’i Mosè naho i Aharone vaho nikaike \nd Iehovà\nd* t’i Mosè ty amo sahoñe nitsobore’ i Paròo.
\v 9 Le nanoe’ \nd Iehovà\nd* i nihalalie’ i Mosèy, nimate añ’ anjomba ao o sahoñeo naho an-kiririsa ey naho an-tetek’ ao.
\v 10 Aa le natonto’ iareo an-kivotri-kivotry ampara’ te nitrotròtse i taney.
\v 11 Aa naho nioni’ i Parò t’ie nikepake le nampientetse arofo, nihiri­tsiritse am’ iereo, ty amy nitsara’ \nd Iehovà\nd*y.
\s1 3. Boròm-pìhetse
\p
\v 12 Le hoe t’\nd Iehovà\nd* amy Mosè, Anò ty hoe t’i Aharone, Ahitio o kobai’oo vaho paoho ty lembo’ o taneo, hanjaria’e boròm-pìhetse hanitsike ty tane’ i Mitsraime.
\v 13 Nanoe’ iereo; nahiti’ i Aharone ty fità’e reke-kobaiñe vaho pinao’e ty debo’ i taney, le nirodañe am’ ondatio naho amo hàreo ty boròm-pìhetse, ze atao debok’ an-tane eo fonga ninjare boròm-pìhetse nanitsike ty tane Mitsraime.
\v 14 Nimanea’ o ambiasao ty hañakatse boròm-pìhetse amo sahà’ iareoo fe tsy nahalefe. Nipetak’ am’ondatio naho amo hareo o boròm-pìhetseo.
\v 15 Le hoe o ambiasao amy Parò, Rambom-pitàn’ Añahare toy! fe nihagàñe avao ty arofo’ i Parò le tsy nihaoña’e, ty amy tsara’ \nd Iehovà\nd*.
\s1 4. Laletse
\p
\v 16 Le hoe t’\nd Iehovà\nd* amy Mosè, Maña­leñaleña le mijohaña añatrefa’ i Parò, t’ie miavotse mb’an-drano mb’eo vaho ano ty hoe, Hoe ty tsi­nara’ \nd Iehovà\nd*: Angao hiavotse mb’eo ondatikoo hitalaho amako.
\v 17 Aa hera tsy hengà’o homb’eo ondatikoo, le haropako ama’o ty laletse mifamorohotse naho amo roandria’oo naho am’ondati’oo naho añ’anjomba’ areo ao, le hifamorohotse añ’ anjomba’ o nte-Mitsraimeo o laletseo vaho an-tane ijohaña’ iareo.
\v 18 Fe haviko amy andro zay ty tane Gosena imoneña’ ondatikoo, tsy hiropahan-daletse, hahafohina’o te añivo ty tane atoy raho, \nd Iehovà\nd*.
\v 19 Eka, hampijadoñako jebañe añivo’ ondatikoo naho on­dati’oo. Hipoteake maray i viloñe zay.
\v 20 Nanoe’ \nd Iehovà\nd*, le havasiañan-dale-dero ty nifoak’ añ’ anjomba’ i Parò naho añ’ an­jomba’ o roandria’e iabio; vaho hene nampiantoe’ i fifamorohotan-daletsey ty tane Mitsraime.
\p
\v 21 Kinoi’ i Parò amy zao t’i Mosè naho i Aharone le nanao ty hoe, Akia, misoroña aman’ Añahare’ areo an-tane atoy.
\v 22 Aa hoe t’i Mosè, Tsy mete t’ie hanoe’ay fa sirika amo nte-Mitsraimeo o fisoroña’ay am’ \nd Iehovà\nd* Andrianañahare’aio. Aa naho isoroña’ay am-pahaisaha’ o nte-Mitsraimeo ty raha tiva, tsy ho fetsahe’ iareo vato hao?
\v 23 Hañavelo telo andro mb’ am-patrambey añe zahay, hisoroñe am’ \nd Iehovà\nd* Andria­nañahare’ay, amy ze hitsarae’e ama’ay.
\v 24 Aa le hoe t’i Parò, Hengako hiavotse mb’ am-patram­bey ao nahareo hisoroñe am’ \nd Iehovà\nd* Andrianañahare’ areo naho tsy loho lavitse ty añaveloa’ areo. Mihalalia ho ahiko.
\v 25 Le hoe t’i Mosè, Vata’e mienga azo raho le hihalaly am’ \nd Iehovà\nd* te hasitake amy Parò naho amo roandria’eo vaho am’ondati’eo hamaray o laletse mifamoroho­tseo le asoao tsy ho fañahie’ i Parò avao, tsy hampienga’e hisoroñe am’ \nd Iehovà\nd* ondatio.
\p
\v 26 Aa le nienga i Parò t’i Mosè vaho nihalaly am’ \nd Iehovà\nd*.
\v 27 Le nanoe’ \nd Iehovà\nd* i nihalalie’ey: nafaha’e amy Parò naho amo roandria’eo naho am’ on­dati’eo o laletse nifamoroho­tseo, leo raike tsy napoke.
\v 28 Le mbe nampientere’ i Parò ty arofo’e henane zay, tsy nenga’e hiavotse ondatio.
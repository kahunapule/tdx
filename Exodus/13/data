\c 13
\p
\v 1 Nitsara ty hoe amy Mosè t’\nd Iehovà\nd*:
\v 2 Avaho ho ahy ze hene lahilahy valohan’ anake. I manoka-koviñe amo ana’ Israeleo, ke ondaty he hare, ahiko irezay.
\s1 Ty Sabadidak’ i Mofo po-Dalivaey
\r Avo. 12.14-20
\p
\v 3 Hoe t’i Mosè am’ondatio, Tiahio ty andro toy, ty niavota’ areo i Mitsraime, boak’ an-trañom-pañondevozañe ao; amy t’ie nampiengà’ \nd Iehovà\nd* atoy an-kaozaram-pità’e; le tsy ho kamaeñe ty mofo aman-dalivay.
\v 4 Androany ami’ty volan-\f + \fr 13:4 \ft Volankofahofa: Abibe: Volam-balohan’A’hare\f*kofahofa, ty niavota’ areo.
\v 5 Aa naho minday azo mb’an-tane’ o nte-Kanàneo naho o nte-Kheteo naho o nte-Emòreo naho o nte-Kiveo vaho mb’amo nte-Iebosìo añe t’\nd Iehovà\nd*, ie nampitamae’e an-droae’o am-pànta hatolots’ azo; tane orikorihen-dronono naho tantele, le hambena’o ami’ty volañe toy o fitalahoañe zao.
\v 6 Fito andro ty hikama’o mofo po-dalivay vaho amy andro faha-fitoy ty sabadidake am’ \nd Iehovà\nd*.
\v 7 Ho kamaeñe fito andro ty mofo po-dalivay, le tsy ho tendrek’ ama’o ty mofo aman-dalivay vaho tsy ho zoeñe ama’o, an-toe’o iaby ty lalivay .
\v 8 Ty hoe ty hatoro’o ami’ty ana-dahi’o amy andro zay, Ie i nanoe’ \nd Iehovà\nd* ho ahikoy, t’ie niavotse i Mitsraime.
\v 9 Ho viloñe ama’o am-pità’o naho tiahy añivom-pihaino’o eo soa te ho am-palie’o ty Ha’ \nd Iehovà\nd*y, amy te am-pitàñe maozatse ty nampiavota’ \nd Iehovà\nd* azo amy Mitsraime.
\v 10 Aa le hambena’o amy namotoaña’e azey boa-taoñe o fañè zao.
\s1 Ty Fañorizañe o Tañoloñoloñañeo
\p
\v 11 Naho ninday azo an-tane’ o nte-Kanàneo t’\nd Iehovà\nd*, ie nifañina ama’o naho an-droae’o vaho fa natolo’e azo,
\v 12 le havì’o ho a \nd Iehovà\nd* ze hene manoka-koviñe naho ze fonga valohan’ anan-kare’o, a \nd Iehovà\nd* o lahi’eo.
\v 13 Fa ho jebañe’o ami’ty añondry ka ty valohan’ ana-borìke, aa naho tsy lefe’o jebañeñe, le tsi-mete tsy kitsihe’o ty loha’e. Aa le ho jebañe’o ty tañoloñoloñan-anadahi’o.
\v 14 Ie añe naho mañontane azo ty ana’o ami’ty hoe: Ino zao. Le hatoi’o ty hoe, An-kaozaram-pità’e ro nampiengà’ \nd Iehovà\nd* anay i Mitsraime, boak’ an-trañom-pañondevozañe ao.
\v 15 Ie nifoneñe tsy hampienga anay t’i Parò, le vinono’ \nd Iehovà\nd* ze fonga valohan’ anake an-tane Mitsraime ao, ty tañoloñoloña’ ondaty naho ty valohan’ anan-kare. Aa le soroñeko am’ \nd Iehovà\nd* ze lahi’e manokake ty hoviñe, fe ho jebañeko ze tañoloñoloñan’ anadahiko.
\v 16 Le ho sokitse am-pità’o eo zay vaho alama aolo’ o maso’oo te ninday antika niavotse e Mitsraime am-pità’e maozatse t’\nd Iehovà\nd*.
\s1 Fitsahañe
\p
\v 17 Naho nampienga’ i Parò ondatio, le tsy niaoloan’ Añahare mb’an-tane o nte-Pilistio mb’eo ndra t’ie narine. Fa hoe t’i Andrianañahare, hera hibalintoa ondatio te miatrek’ aly naho hibalike mb’e Mitsraime añe.
\v 18 Te mone nampiarien’ Añahare mb’ an-dalan-diolio’ i Riake Menay ondatio. Le nangovovoke boake Mitsraime o ana’ Israeleo.
\p
\v 19 Le nendese’ i Mosè mindre ama’e ty taola’ Iosefe ty amy nampifantà’e o ana’ Israeleo, ami’ty hoe: Toe hitilik’ anahareo t’i Andria­nañahare vaho hampindreze’ areo ama’areo boak’ atoa o taolakoo.\f + \fr 13:19 \ft Fot. 50.25\f*
\p
\v 20 Ie niavotse i Sokote iereo le nitobe Etame añ’olo’ i ratraratray.
\v 21 Niaoloa’ \nd Iehovà\nd* an-drahoñe mitiotiotse te antoandro nitarike i liay vaho an’afo mijoalajoala te haleñe hañomea’e hazavàñe hañaveloañe handro naho haleñe.
\v 22 Tsy nisitak’ ami’ty fiaoloa’e ondatio i rahoñe nitiotiotsey te antoandro, ndra i afo nijoalay te haleñe.
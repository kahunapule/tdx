\c 2
\q1
\v 1 Mitontòna, Eka, mitontòna
\q1 ry fifeheañe tsy aman-kenatseo,
\q1
\v 2 Ie mbe tsy mifetsake i zakay,
\q1 ie mihelañe hoe kafo’e i àndroy,
\q1 aolo’ te mivovo ama’ areo
\q1 i haviñerañe miforoforo’ \nd Iehovà\nd*y,
\q1 aolo’ te tojeha ama’o
\q1 ty andron-kaviñera’ \nd Iehovà\nd*,
\q1
\v 3 Tsoeho t’\nd Iehovà\nd*, ry mpirèk’ an-tane atoio, ry mpañorike o lili’eo;
\q1 paiao ty havantañañe,
\q1 kodebeo ty firèham-batañe,
\q1 hera hampipalireñe
\q1 amy andron-kaviñera’ \nd Iehovà\nd*y.
\q1
\v 4 Fa haforintseñe ty Azà,
\q1 naho hangoakoake t’i Askelone,
\q1 ho roaheñe an-tsipinde t’i Asdode,
\q1 vaho hombotañe t’i Ekrone.
\q1
\v 5 Hankàñe amo mpimoneñe
\q1 añ’olon-driak’ añeo, o nte-Kereteo,
\q1 fa atreatre’ ty tsara’ \nd Iehovà\nd*;
\q1 ry Kanàne, tane’ o nte-Pilistio,
\q1 ie harotsako tsy ho amam-pimoneñe.
\v 6 Le ho fiandrazañe, oboñobom-piarake,
\q1 naho golobon’añondry, i añ’olon-driakey.
\q1
\v 7 Ho a i sehangan’anjomba’ Iakobey
\q1 i olotsey, ie handrazeñe ama’e,
\q1 naho hirotse an-kiboho’ i Askelone
\q1 te haleñe;
\q1 fa hitilike iareo t’\nd Iehovà\nd* Andrianañahare’ iareo,
\q1 vaho hampoli’e ty fandrohiza’ iareo.
\q1
\v 8 Fa tsinanoko ty ìnje’ i Moabe,
\q1 naho ty natì’ o ana’ i Amoneo,
\q1 ie nañamavo ondatikoo,
\q1 naho niebotsebotse te nitare’ iareo
\q1 ty nifaritsoha’ iareoy.
\q1
\v 9 Aa kanao velon-draho hoe t’\nd Iehovà\nd*’ i Màroy, t’i Andrianañahare’ Israele,
\q1 le hanahake i Sedome t’i Moabe,
\q1 naho hoe Amorà o ana’ i Amoneo,
\q1 ho monton-kisatse, naho kobon-tsira,
\q1 vaho hangoakoake nainai’e;
\q1 ho kopahe’ ty sehanga’ ondatikoo,
\q1 ho lovae’ ty honka’ o borizàkoo.
\q1
\v 10 Zay ty hamaleañe iareo
\q1 ty amy firengevohañey
\q1 amy t’ie nañinje naho nitoabotse
\q1 am’ondati’ \nd Iehovà\nd*’ i màroio.
\q1
\v 11 Hampañeveñe iareo t’\nd Iehovà\nd*,
\q1 ie hampidazidazitse ze fonga
\q1 ndrahare’ ty tane toy.
\q1 Songa hitalaho ama’e
\q1 boak’ an-toe’e eo ondatio naho ze hene tokonose’
\q1 o kilakila’ondatio.
\q1
\v 12 Ry nte-Kosio:
\q1 ie ho zamanem-pibarako ka,
\q1
\v 13 le hatora-kitsi’e mb’amo avaratse añeo
\q1 ty fità’e, le ho rotsahe’e t’i Asore;
\q1 vaho hampangoakoahe’e t’i Ninevè,
\q1 ie ho maike hoe ratraratra.
\q1
\v 14 Handre añivo’e eo ze karazam-biby mpiray troke am-piandrazañe ey,
\q1 hitobòk’ amo lahin-dala’eo
\q1 ty vorondolo naho ty lagoro;
\q1 ie hivolañe an-dalan-kede eo;
\q1 ho rotsake o tokona’eo fa holirañe
\q1 o mendoraveñe fitemerañeo.
\q1
\v 15 Itoke i rova nirebeke
\q1 t’ie niaiñ’añ’oleñañey,
\q1 ie nitsakore an-troke ao ty hoe,
\q1 zaho avao, tsy aman’añ’ilako;
\q1 akore t’ie hoake henaneo,
\q1 toetse fandream-biby!
\q1 Sindre hikosìke naho hañelahela-fitàñe ze hiary eo.
\c 6
\s1 Osike am’ ondevoo
\p
\v 1 Soa re te songa hanao ty tompo’e ho mañeva asiñe o ambanen-jokam-pañondevozañeo, soa tsy injeñe ty tahinan’ Añahare naho o fañòhañeo.
\v 2 Le o aman-tompo mpiatoo, ehe tsy haketra’e ty asiñe ama’e katao mpilon­go, fe antsake te itoroñañe soa, amy te mpiato kokoañe o mpitraoke amy vokatseio. Ianaro naho osiho.
\s1 Hatea-vara
\p
\v 3 Aa naho eo ty mañoke raha hafa, tsy miantoke ty venten-tsaontsy ni­tsarae’ i Talèntika \nd Iesoà\nd* Norizañey, naho ty fañòhañe milahatse aman-Kake,
\v 4 ie mpibohabo­ha naho bahimo, mitolom-pañontane raha mampitrabike, mpifandietse saon­tsy, le mivariñ’ am-piriàñe, naho ali-troke naho teratera vaho kilily,
\v 5 ie mifamotepotetse tsy vente’e am’ondaty aman-kilala vìlañeo, o kòake tsy aman-katòo, vaho atao’e te fanontonam-bara ty fañambenan-Kake.
\v 6 Toe mampiraorao ty fañorihañe Hake an-kaehake.
\v 7 Amy te tsy eo ty nindesen-tikañe ami’ty voatse toy, vaho tsy eo ty hindesen-tika hiakatse ama’e.
\v 8 Ie aman-ko kamaeñe naho saroñe tika, le tsy iereñañe.
\v 9 Fe mijoñe am-panjiziañe naho am-pandrike naho am-pipaian-katsivokarañe naho amo raha mavoiñe mampijoro t’indaty an-karotsahañe naho an-koromahañe ao ze misalala ho mpañaleale.
\v 10 Toe vaha’ ze atao haratiañe i hatea varay, le fa nisitak’ amy fatokisañey ty ila’ o mañiriñe azeo, ie mampi­tsipo-batañe an-kaoreañe maro.
\p
\v 11 Aa ihe, zatovon’ Añahare, ibotitsiho le heaño ty havantañañe, ty fañorihañe Hake, ty figahiñañe, ty fikokoañe, ty fifeahañe vaho ty hamoràn-troke.
\v 12 Mifanehafa amy aly soa’ i fatokisañeiy, tambozoro i haveloñe nainai’e nikanjiañe azoy, i nitaroñe’o soa añatrefam-balolombeloñe màroy.
\v 13 Le afantoko ama’o am-pivazohoan’ Añahare mpameloñe ze he’e naho \nd Iesoà\nd* Norizañe nitaroñe o talili-soa aolo’ i Pontio Pilatoo,
\v 14 ty hambena’o tsy aman-kandra ndra fitsikoañe i nafantokey\f + \fr 6:14 \ft Hake izay, Its 17:20, Sab 19:8\f*, ampara’ ty fitotsaha’ i Talèntika \nd Iesoà\nd* Norizañey,
\v 15 fa an-tsa do’e ty hampibentara’ i Tsitongerè tokañe andriañeñey, Mpanjaka’ o mpanjakao, Talèn-talè,
\v 16 Ie avao ro tsy aman-kamodoañe, mimoneñe an-kazavàñe tsy lefe harineañe, mboe tsy niisa’ ondaty naho tsy mete isaheñe; ama’e ty asiñe naho ty haozarañe nainai’e. Amena.
\s1 Fañòhañe o Mpañalealeo
\p
\v 17 Lilio o mpañaleale ami’ty haveloñe toio ty tsy hiebotsebotse, tsy hiato vara tsy azo antoke, fa aman’ Añahare veloñe mpandogologo amantika ze hene mahaehake antikañe.
\v 18 Le ty hanao soa, t’ie ho mpañaleale am-pitoloñan-tsoa\f + \fr 6:18 \ft Mat 16:27\f*, matarike, naho veka’e hanolotse,
\v 19 mamandroñe manantañe soa mihaja ho amy añey, hamejañe i toe haveloñey.
\p
\v 20 O Timoty! ambeno i nafantoke ama’oy, iholiaro ze rehake boro­sode naho kòake naho o fifandierañe tsy vente’e atao hilalao.
\v 21 Ie niantofa’ ty ila’e le fa nandrìke amo fatokisañeo. Hasoa ama’o. Amena
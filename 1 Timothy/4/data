\c 4
\s1 O Mpañoke Sare’eo
\p
\v 1 Tsara nadodea’ i Arofoy te hifampiria amy fatokisañey ty ila’e an-tsan-kònka’e añe, ie hañaoñe fañahim-pamañahiañe naho fañòhan-kokolampa,
\v 2 boak’ ami’ty hasoa-fiatrefam-pandañitse, naho hoe sinodom-by mae o ereñeren-tro’ iareoo;
\v 3 ie mandrara fañengam-baly, vaho mandily te tsy kamaeñe ty mahakama nanoen’ Añahare ho rambese’ o matoky naho mahafohiñe ty to am-pañandriañañeo.
\v 4 Hene soa ze namboaren’ Añahare, le tsy ao ty ho làneñe fa rambeseñe am-pañandriañañe,
\v 5 ie fa neferañe amy Tsaran’ Añaharey\f + \fr 4:5 \ft Sor 11:1-47, Its 14:1-29\f* naho an-kalaly\f + \fr 4:5 \ft Ko I 10:31\f*.
\s1 Fanolorañe o Mpañoke Too
\p
\v 6 Ie toroa’o aman-drolongo, le ho mpitoron-tsoa’ \nd Iesoà\nd* Norizañey, finahañe an-tsaram-patokisañe naho amy fañòhañe do’e fañoriha’oy.
\v 7 Fe ifoneño o talily borosode mañeva takàhon-dra­kembao, le mifanehafa ami’ty fañambenan-Kake.
\v 8 Fa ndra te ahazoañe tombo’e kede o fampipoahañ’ ozatseo, mahasoa amy ze he’e ty fañorihan-Kake, ie minday fampitamàñe ami’ty haveloñe toy naho amy ho tendreke añey.
\v 9 Inao ty tsara to, toe mañeva iantofañe:
\v 10 (toe ifanehafa’ay naho inozoha’ay), t’ie
\q1 Miato aman-Añahare veloñe,
\q1 Mpandrombake ze kila ondaty,
\q1 sandrake o amam-patokisañeo.
\s1 Ko Adoñe o Falalàñeo
\p
\v 11 Tseizo naho anaro i tsara­eñey.
\v 12 Ko apo’o ho mavoe’ ondaty ty hazatovo’o, fe anò ze hitsikombea’ o mpiatoo azo an-tsara naho fañaveloañe naho fikokoañe naho fatokisañe vaho halio-tahiñe.
\v 13 Ampara’ te pok’eo raho, imaneo famakiañe, fanoroañe, naho fañohañe.
\v 14 Ko ado’o i falalàñe ama’oy, i natolots’ azo am-petsem-pitoky am-panampezam-pità’ o androanavioy.
\v 15 Imaneo i raha rezay naho tsatsiho, soa te halange amy màroy ty firaoraòa’o.
\v 16 Mitaò ami’ty vata’o naho amo fañò­ha’oo. Itoloño, amy t’ie manao ro mandrombake ty vata’o naho o mijanjiñ’ azoo.
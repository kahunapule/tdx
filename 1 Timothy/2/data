\c 2
\s1 ty amo Fitalahoañeo
\p
\v 1 Ty añosihako valoha’e le te hanoeñe ho a ondaty iabio ty fihalaliañe, filolohañe, fañalañalañañe naho fañandriañañe,
\v 2 naho amo mpanjakao naho o fonga mpifeheo, hiveloman-tika am-pianjiñañe naho fanintsiñañe, mañambeñe Hake vaho migahiñe.
\v 3 Fa zay ty soa naho mete am-pivazohoan’ Añahare Mpan­drombak’ antika,
\v 4 ie satri’e te ho hene tra-drombake ondatio hahatendreke ty faharendrehañe ty hatò.
\v 5 Raike\f + \fr 2:5  \ft Ko I 8:6, Efe 4:6, Mar 12:29-34\f* t’i Andrianañahare, naho raike ty Mpañalañalañe añivon’ Añahare naho ondatio, indaty atao \nd Iesoà\nd* Norizañey,
\v 6 i nanolotse ty fañòva’e ho vilin’ ai’ ze he’ey, ho fitaliliañe an-tsa do’e.
\v 7 Izay ty nanendreañe ahy ho mpitaroñe naho Firàheñe—mivolan-katò raho fa tsy mandañitse—ho mpañoke to naho migahiñe amo kilakila’ ndatio.
\p
\v 8 Aa le salalàeko te hene hitalaho ondatio ndra aia’ aia am-pañonjoñam-pitàñe miavake, tsy an-kaboseke ndra lietse.
\v 9 Manahake zay, te hisaroñe ami’ty eva’e o rakembao, ho hendre naho tsò-po, tsy a-maròy mirandrañe tsy am-bolamena ndra hange, vaho tsy misikin-damba marerarera,
\v 10 fa mitolon-tsoa\f + \fr 2:10  \ft Mat 16:27\f* mañeva o rakemba manao ho mpitalaho aman’ Añahareo.
\v 11 Ehe te hianjiñe naho hiandaly o rakembao t’ie mioke.
\v 12 Tsy meiko hañòke ndra hanan-dily ami’ty lahilahy ty rakemba, fa hianjiñe.
\v 13 Amy te namboareñe hey t’i Dame, vaho zay i Haova.
\v 14 Le tsy i Dame ty ni-fañahieñe, fa i rakembay ty finitake vaho nikorovoke an-kakeo.
\v 15 Ie amy zao, ho rombahen-dre amo fisamahañeo, ie milozoke am-patokisañe naho fikokoañe vaho fiavahañe mitrao-pilieram-batañe.
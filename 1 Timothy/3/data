\c 3
\s1 Mpifehe naho Mpañolotse
\p
\v 1 Inao ty tsara to: Ie mipay ho mpiaolo t’indaty, ro misalala fitoloñan-tsoa.
\v 2 Aa le tsy mahay tsy halio tahiñe i mpiaoloy, migahiñe amy rakemba’ey, tsy mpijike, hendre, vañoñe, mpitoka-pandrioñe, mahay mañoke;
\v 3 tsy mpitolon-divay, tsy mpandafa, fa mpiheve, trentram-po, vo­tsotse ami’ty hatea drala,
\v 4 mahay mandahatse ty anjomba’e, tsy manjehatse o keleia’eo fa miandaly ama’e;
\v 5 (aa naho tsy mahafehe ty anjomba’e t’indaty, aia ty hahafiatraha’e ty Fivorin’ Añahare?)
\v 6 le tsy t’ie vaho namototse ho mpiato, hera hirengevoke vaho hifotsake ami’ty fa’ i mpañìnjey.
\v 7 Paiañe t’ie ho to-rehake am’ondaty alafe’eo, tsy mone hikorovoke ami’ty inje naho ty fandri’ i mpañìnjey.
\p
\v 8 Hambañe amy zay o mpitoroñeo, t’ie higahiñe, tsy mpitolom-bolañe, tsy mpigeno-divay, tsy mpipay vokàñe,
\v 9 fe tambozore’e an-kazavàm-po o raha mietake amy fatokisañeio.
\v 10 Soa re te tsoheñe hey, le ie ventèñe te tsy aman-kandra ro ampitoloñeñe.
\p
\v 11 Tsy mete tsy ho hendre ka o rakembao, tsy mpikanifoke, fa mahalie-batañe, naho malili-po amy ze he’e.
\v 12 Raike avao ty vali’ i mpitoroñey, ie mahafehe o keleia’eo naho i anjomba’ey,
\v 13 fa mitaka-kavañonañe ty mpitoroñe mitolon-tsoa, naho mahasibek’ am-patokisañe, ie amy \nd Iesoà\nd* Norizañey ao.
\s1 Ty Mañeva añ’Anjomban’Añahare ao
\p
\v 14 Sokireko ama’o hey o raha zao, amy te salalaeko ty homb’ama’o mb’eo te aniany;
\v 15 fe ke malaoñe, le ho fohi’o ty fanao añ’anjomban’ Añahare ao, i Fivorin’ Añahare veloñey, ty fahañe naho manantan-katò.
\v 16 Fonga miantoke te ra’elahy ty tafatoñom-pañambenañe Hake:
\q1 Ie naboak’ an-tsandriñe\f + \fr 3:16 \ft Heb 10:5\f*,
\q1 Nampivantañeñe añ’arofo\f + \fr 3:16 \ft Ies 42:1, Iek 36:27, Mik 3:8\f*,
\q1 Niisa’ o anjelio\f + \fr 3:16 \ft Sab 91:11\f*,
\q1 Nitaroñeñe amo kilakila ondatio\f + \fr 3:16 \ft Ies 62:11, Mat 24:14, Mar 13:10, Kol 1:23\f*,
\q1 Natokisañe ami’ty voatse toy\f + \fr 3:16 \ft Jao 8:30, Top 2:44, 14:12\f*,
\q1 Rinambe añ’engeñe ao.
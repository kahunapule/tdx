\c 1
\p
\v 1 I Paoly, Firàhe’ \nd Iesoà\nd* Norizañey, ty amy lilin’ Añahare Mpandrom­bake antikañe naho ­\nd Iesoà\nd* Norizañe fitamàn-tikañey,
\p
\v 2 Ho a i Timoty, toe anako am-patokisañe: Hasoa naho fiferenaiñañe vaho fañanintsiñe boak’ aman’ Añahare Rae naho i Talèntika \nd Iesoà\nd* Norizañey.
\s1 Hatahata amo Mpañana-Kake Sare’eo
\p
\v 3 Inay i nañosihako azoy, izaho nionjoñe mb’e Makedonia añe, le t’ihe hitoboke e Efesosy ao heike, handily o ila’eo tsy hañoke fañòhañe hafa,
\v 4 naho tsy ho haoñe’o o talilin-taoloo naho o toñon-droae tsy migadoñeo fa mampifandietse avao, he ho soloa’e i fañòhan’ Añahare mitoloñe am-patokisañey.
\v 5 Fa ty firefea’ o fanoroañeo le fikokoañe boak’ añ’arofo hiringiri’e naho hazavàn-troke miharo fatokisañe to;
\v 6 teo ty nitsile ami’ty hiti’e naho nidrikiñe mb’ an-drehake borosode añe,
\v 7 ie te ho mpañoke Hake, fe tsy apota’e ndra ze rehafe’e ndra o raha vontitire’eo.
\p
\v 8 Fohintika te soa t’i Hake naho oriheñe ami’ty lili’e,
\v 9 tsapa te tsy afetsake ami’ty vantañe t’i Hake fa ami’ty tsy mañaon-Kàke, o mpanjeha­tseo, o mpiolao naho o tsivokatseo; o aman-tahiñeo naho o mitera­terao, ho amo mpamono rae naho reneo, o mpañoho-dozao,
\v 10 o mpandrañao­tseo, o sambe-lahy mpifandeotseo, o mpañovok’ ondatio, o mpandañitseo, o mpitalily vilañeo, vaho ze mpandie­tse fañòhañe to,
\v 11 ty amy talili-soan’ Añahare rengeñe nafantoke amakoy.
\s1 Ty Falalà i \nd Talè\nd* i Paoly
\p
\v 12 Andriañeko i Talèntika \nd Iesoà\nd* Norizañey mampaozatse ahikoy, amy te natao’e ho migahiñe, vaho najado’e amy fitoroñañey,
\v 13 zaho nimpite­ratera naho mpampisoañe vaho nimpijoy heike; fe niferenaiñañe amy te nanoeko tsy aman-kilala tsy am-patokisañe,
\v 14 le nidobañe amako ty hasoa’ i Talèn-tikañey reketse ty fatokisañe naho fikokoañe am’ \nd Iesoà\nd* Norizañey.
\v 15 Taroñe atokisañe naho mañeva fiantofañe pea, te,
\q1 Nivo­trake an-tane atoy
\q1 t\nd ’Iesoà\nd* Norizañe
\q1 handrombake o aman-­kakeoo,
\q1 izaho ty lombolombo’e;
\p
\v 16 fe zao ty nitretrezañe ahy, ty amy hoe zay, soa te amako hey ty nampalangesa’ \nd Iesoà\nd* Norizañey ty fahaliñisa’e do’e, hitsikombea’ o hiato ama’eo, hiveloma’e nainai’ey.
\v 17 Ho amy Mpanjaka tsy ho modo, tsy ho momoke, tsy isakey, i Andrianañahare mahihitse tsy roe tsy teloy abey, ty asiñe naho ty engeñe nainai’e donia. Amena.
\s1 Fantoke Valoha’e: Mifanehafa ami’ty Aly Soa
\p
\v 18 Inao ty fanoroañe hafantoko ama’o, ry Timoty anake, ty amo nitokiañe ama’oo, t’ie mañorike irezay ro hifañotak’ amy aly soay,
\v 19 hifahatse am-patokisañe naho an-kazavàn-troke; ie fa namoea’ o ila’eo, le nanao ty fatokisa’ iareo ho làka-nijoroboñe.
\v 20 Mpiam’ iereo t’i Himeneo naho i Aleksandro ze natoloko hioke amy mpañìnjey, tsy hiteratera.
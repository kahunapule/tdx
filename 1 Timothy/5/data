\c 5
\s1 O Vantotseo, O Andranavio, Ondevoo
\p
\v 1 Ko mitrevoke androanavy, fa ahitio hoe rae naho o gaon-dahio hoe rahalahy,
\v 2 o rakembao hoe rene, o somondrarao hoe rahavave, ami’ty hakanitso’e do’e.
\p
\v 3 Iasio o ramavoiñeo, o toe vantotseo.
\v 4 Aa naho aman’ anake ndra afe ty vantotse, le soa re te hioke hey ty hitoloñe ami’ty lilim-pitalahoañe añ’anjomba’e ao, hañavaha’e ty nisongoeñe aman-droae’e, fa zay ty non’ Añahare am-pivazohoa’e.
\v 5 Fa mitamà an’ Andrianañahare ka i toe vantotsey i nen­gañe ho vahiniy, ie mitolom-piloloke naho mihalaly handro an-kaleñe;
\v 6 fe mikoromake o mie­rañerañe añ’ arimoeñeo ndra t’ie veloñe.
\v 7 Afantoho ka irezay soa tsy hinjeañe.
\v 8 Aa naho eo ty tsy mamahañe o azeo, àntsa­ke o keleia’eo, le fa nifary i fatokisañey vaho lombolombo’ ty tsi-miato.
\p
\v 9 Ampivolilieñe ho vantotse ze ambone’ ty enem-polo taoñe, migahiñe amy tañanjomba’e,
\v 10 mbore aman’ engeñe amo tolon-draha soa’eo, naho nahabey anake, naho mpampiantraño ambahiny, naho nanasa ty fandia’ o noro’eo, naho nanaha o miso­trio, vaho nahimbam-pañorike ty fitoloñan-tsoa.
\v 11 Fe liero ty vantotse tora’e, hera ho likoare’ ty hadraom-bata’e ty fiatoa’e amy Norizañey, vaho hisalala hanambaly;
\v 12 mamà-batañe iereo amy te napoke i fatokisa’ iareo valoha’ey.
\v 13 Ie amy zay, mizatse mikopiso, mitsa­tsà-traño; le tsy vaho mihànitse avao fa toe matsindrañe naho mitolom-bolañe; mivolan-draha tsy mañeva.
\v 14 Aa le osiheko hangala-baly o vantotse tora’eo, hiterake, hañalahala anjomba, soa tsy omen-dalañe i rafelahiy hañìnje.
\v 15 Toe fa nitsile nanonjohy i mpañìnjey o ila’eo.
\v 16 Aa naho aman-dongo vantotse ty rakemba mpiato, soa re te atrafe’e, le tsy i Fivoriy ty hiloetse ama’e, fa o toe vantotseo ro fahana’e.
\s1 O Andranavio
\p
\v 17 Mañeva asiñe indroe o androa­navy mifehe soao, àntsake o mpifanehake amo tsarao naho amo fañòhañeoo.
\v 18 Fa hoe i Sokitse Masiñey:
\q1 Ko vihine’o ty vavan’añombe mandisañe\f + \fr 5:18  \ft Its 25:4; 2 Kor 9:9\f*,
\p naho,
\q1 Mañeva ty rima’e ty mpièke\f + \fr 5:18  \ft Sor 19:13; Its 24:15\f*.
\p
\v 19 Ko mañaon-tsisý amy t’indaty bey naho tsy telo ndra roe ty valolombeloñe\f + \fr 5:19  \ft Its 17:6, 19:15\f*.
\v 20 Endaho aolo’ i màroy ty mitolom-pandilatse, hihembaña’ o ila’eo.
\s1 Oriheñe fa tsy Irihiañe
\p
\v 21 Afantoko añatrefan’ Añahare naho \nd Iesoà\nd* Norizañey vaho o anjely jinoboñeo rehe ty hañambeñe irezay, le ko mirihy, ko mañisokisoke aman-dra inoñ’ inoñe.
\v 22 Ko meke hanampe fitàñe ama’ ondaty, ke hi­traoke ami’ty hatsivokara’ o ila’eo; vontitiro ty halio-tahi’o.
\v 23 Ko minon-drano avao fa ano divay kede ty ami’ty fisafoa’o naho o fangonora’oo.
\p
\v 24 Malange ty hakeo’ ondaty ila’e ie miaolo iareo mb’an-jaka mb’eo, fe mañorike afara ty ila’e.
\v 25 Midodea ka o sata soao, fe ndra tsy zay, tsy hay aetake avao.
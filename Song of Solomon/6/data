\c 6
\s1 Rañe’eo
\q1
\v 1 Nimb’aia i kokoa’oy,
\q1 ry maintelèn’ampelao?
\q1 Nitsile mb’aia i kokoa’oy,
\q1 hindreza’ay fipay?
\q1
\v 2 Nizotso mb’an-golobo’e mb’eo
\q1 i kokoakoy,
\q1 mb’am-pilafiham-pahafiriañe mb’eo, hiarake an-golobo’e ao,
\q1 naho hanontoñe o voñem-bindao.
\q1
\v 3 A i kokoakoy raho, vaho ahiko re,
\q1 ie miarak’ am-baremañitse ao.
\s1 Mpikoko
\q1
\v 4 Hamotsontane rehe, kokoako,
\q1 manahak’ i Tirzà,
\q1 naho ty hasoa’ Ierosalaime,
\q1 amam-bolonahetse hoe lahialen-defoñe
\q1 mañonjom-borovoro.
\q1
\v 5 Atoliho mb’eo hoekeo o maso’oo,
\q1 fa mampivalitaboak’ ahy; manahake ty lia-rain’ose mikararake mañambane i Gilade mb’eo o volo’oo.
\q1
\v 6 Lia-rain’ añondri-vave mionjoñe boak’ ampanasañe ao o nife’oo,
\q1 songa reke-pihambañe,
\q1 ndra raike tsy jeña.
\q1
\v 7 Hoe vakim-boan-draketamena
\q1 ty fitendrean’ aoli’o
\q1 an-kalo’ o marerarera’oo.
\q1
\v 8 Mete ho enempolo ty valim-panjaka,
\q1 naho valompolo o sakeza’eo
\q1 vaho somondrara tsy fotofoto;
\q1
\v 9 fa ihe ry dehoko, ry homozohozo’e,
\q1 tsy amañ’ohatse, bako tokan-drene’e,
\q1 mitoratsik’ amy nisamak’ azey.
\q1 Ie nizoe’ o somondrarao
\q1 le natao’ iareo soa-tata,
\q1 nandrenge aze ka o valim-panjakao
\q1 naho o sakezao.
\s1 Rañe’eo
\q1
\v 10 Ia o miboake hoe t’ie andro manjirikeo? motsotsore
\q1 hoe i volan-dorisay,
\q1 mikotritriake hoe i àndroy,
\q1 mahalatsa hoe valobohòke
\q1 mirañoraño an-kobaiñe?
\s1 Kokoa’e
\q1
\v 11 Nizotso mb’añ’ala-vondron-tsakoa
\q1 mb’eo raho
\q1 hisary o fitirim-bao am-bavataneo,
\q1 hañenteako ke mibotiboty o vaheo,
\q1 he mamòñe o raketao.
\q1
\v 12 Niambovo amako te
\q1 navotra’ ty troko an-tsarete ao,
\q1 hehe te añ’ilako eo ty roandria.
\c 7
\s1 Rañe’eo
\q1
\v 1 Mibaliha, mibaliha, ry nte-Solàme; mimpolia, mimpolia, hisamba’ay azo.
\s1 Mpikoko
\q1 Inom-bao ty angarefa’ areo
\q1 i nte-Solamey
\q1 hoe te itsinjaha’e i \f + \fr 7:1 \ft Mahanaime: toben-dahindefoñe, he mpitsinjake\f*Mahanaime?
\q1
\v 2 Fanjaka o fandia’o mihànao,
\q1 ry anak’ ampelan-droandria!
\q1 hoe hange nitoloñem-pitàm-pitsene mahimbañe
\q1 ty hahomozohozom-pe’o.
\q1
\v 3 Fitovy bontoly ty foe’o,
\q1 ie le lia’e tsy po-divay milaro;
\q1 fitoboron’ ampemba iarikatoham-binda
\q1 o araña’oo.
\q1
\v 4 Fanaloke tora’e o fatroa’oo,
\q1 ana-kambam-panalon-drene’e.
\q1
\v 5 Hoe fitilik’abo aman-tsifan-drimo
\q1 ty fititia’o.
\q1 O antara’ i Kesbone marine’ i lalam-bei’
\q1 i Bate-Rabimeio o fihaino’oo.
\q1 I fitilik’abo’ i Libanoney mitolike
\q1 mbe Damesèke ty fiantsona’o.
\q1
\v 6 Misabaka azo manahake
\q1 i vohi-Karmeley ty añambone’o,
\q1 le mahasinda i mpanjakay o firandra’eo.
\q1
\v 7 Akore ty hatsomerentsere’o
\q1 naho ty hatrenotreno’o ry kokoako,
\q1 toe mahafale!
\q1
\v 8 Mitroatse hoe voanio ty sandri’o,
\q1 le mitoboro hoe o voa’eo o fatroa’oo.
\q1
\v 9 Aa hoe iraho: Hanganiheko i voanioy,
\q1 naho ho rambeseko o voa’eo;
\q1 fa hanahake ty voam-bahe o fatroa’oo,
\q1 naho minday ty harifondrifom-boasare
\q1 ty sehaseha’o,
\q1
\v 10 Hoe divay fanjaka ty lañilañi’o;
\q1 malama ty fisorogoda’e ho a i kokoakoy,
\q1 hoe mitsiritsioke mora
\q1 am-pivimbim-pirotse.
\s1 Kokoa’e
\q1
\v 11 A i kokoakoy raho
\q1 naho amako ty fañiria’e.
\s1 Ambara’ i Kokoa’e t’i Mpikoko
\q1
\v 12 Antao, kokoako, homb’ an-kaloke
\q1 mb’eo, hialeñe amo kialoo.
\q1
\v 13 Antao hañaleñaleñe
\q1 mb’an-tanem-bahe mb’eo
\q1 handrèndreke ty fibotibotia’ o vaheo,
\q1 ke te miborake o voñe’eo,
\q1 hera mamolera o raketao;
\q1 ao ty hanjotsoako ama’o ty hateako,
\q1 ry kokoako.
\q1
\v 14 Mañakatse ty hañi’e o vahenamaloo,
\q1 hene raha mafiry ty an-tsariran-tikañe eo,
\q1 ty vao naho ty haehae,
\q1 songa nahajako ho azo, ry kokoako.
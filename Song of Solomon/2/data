\c 2
\s1 Mpikoko
\q1
\v 1 Somontsoin-tSaròne iraho,
\q1 vare-mañim-bavatàne.
\q1
\v 2 Manahake o mañidè am-po’ fatikeo
\q1 i kokoakoy amo somondrarao.
\s1 Kokoa’e
\q1
\v 3 Manahake ty takoko\f + \fr 2:3  \ft Poma\f* amo hatae añ’alao
\q1 ty kokoako amo ajalahio.
\q1 Tsy nahay avao iraho te nitoboke
\q1 an-talinjo’e eo,
\q1 nimamy an-pitsopehañ’aze o voa’eo.
\q1
\v 4 Nasese’e mb’añ’anjomban-
\q1 tsabadidake mb’eo raho
\q1 le nampialofe’e ambanen’
\q1 alokalom-pikokoa’e ao.
\q1
\v 5 Fahano zizimo\f + \fr 2:5  \ft Valòboke\f* iraho,
\q1 ampanintsiño an-takoko,
\q1 fa nampitoiram-pikokoan-draho.
\q1
\v 6 Iondanan-dohako ty fità’e havia,
\q1 mamelek’ ahy ty fitàn-kavana’e.
\q1
\v 7 Afantoko ama’ areo
\q1 ry anak’ampela’ Ierosalaimeo,
\q1 ty amo farasio naho o tsakan-kivokeo;
\q1 ko tsekafe’ areo
\q1 ndra ampibarakaohe’ areo
\q1 o fikokoañeo am-para’ te irie’e!
\s1 Ambara’ t’i Mpikoko i Kokoa’ey,
\s1 Kokoa’e
\q1
\v 8 Inao i kokoakoy!
\q1 Heheke, mb’ etoan-dre,
\q1 mitsamboatsamboañe amo vohitseo,
\q1 mbore vokone’e o tambohoo.
\s1 Mpikoko
\q1
\v 9 Manahake o farasio ndra ty fanaloke tora’e i kokoakoy;
\q1 hehe t’ie mijohañe an-kalo’
\q1 o kijolin-tikañeo,
\q1 mitangirik’ amo lalan-kedeo,
\q1 mitilihitse amo tsingarakarakeo.
\q1
\v 10 Tinoi’ i kokoakoy iraho ami’ty hoe: Miongaha ry kokoako,
\q1 i hatsomerentserekoy, antao:
\q1
\v 11 fa nihak’ añe i asotriy,
\q1 fa tampetse i orañey, le añe.
\q1
\v 12 Misodeha an-tane ey o voñeo,
\q1 le fa totsake ty sam-pañetefañe,
\q1 vaho fa mivolañe an-tanen-tika atoy
\q1 i lovey.
\q1
\v 13 Fa somaraveñe o voa’ i sakoañeio,
\q1 naho mibotiboty iaby o vaheo,
\q1 vaho mampiboele o harifondrifo’eo;
\q1 miavota ry kokoako,
\q1 ry tsaratseake, misitaha mb’etoa.
\s1 Mpikoko
\q1
\v 14 O dehoko, an-tseram-batoo:
\q1 an-tsifitsifi’ o tevañeo,
\q1 ee te ho treako ty tarehe’o,
\q1 lonike te hitsanoñe ty feo’o,
\q1 ry talango am-peo naho soa vintañeo.
\q1
\v 15 Tsepaho ho antika o fanalokeo,
\q1 o fanaloke bory mampianto
\q1 tanem-baheo,
\q1 fa mamòñe i tanem-bahen-tikañey.
\s1 Kokoa’e
\q1
\v 16 Ahiko i kokoakoy, aze ka iraho:
\q1 ie mampiandrazeñe amo vindao.
\q1
\v 17 Ampara’ te mitiotioke i àndroy
\q1 vaho misomarike o talinjoo, ry kokoako, mitoliha, tsikombeo i farasiy
\q1 ndra i fanaloke tora’e
\q1 an-tevam-bohitsey.
\c 4
\s1 Mpikoko
\q1
\v 1 Akore ty hahomozohozo’o,
\q1 ry kokoakoo, toe tsomerentsereñe;
\q1 deho am-boho’ o marerarera’oo
\q1 o fihaino’oo;
\q1 hoe lia-rain-ose mivovotse
\q1 am-pizotsoa’ i Gilade o maròi’oo.
\q1
\v 2 Hoe ty rene’añondry hinitsike mitroatse
\q1 am-panasañe o famotsi’oo,
\q1 songa aman-drahamba’e,
\q1 leo raik’ ama’e tsy doñ-anake.
\q1
\v 3 Hoe fole-mena o fivimbi’oo
\q1 vaho fanjaka o falie’oo.
\q1 Hoe vakim-boan-draketamena roe
\q1 o fitendrean’ aoli’oo an-kalo
\q1 o marerarera’oo.
\q1
\v 4 Manahake ty fitilik’abo’ i Davide
\q1 ty fititia’o, rinanjy am-bato miriritse,
\q1 iradoradoa’ ty fikalan-defoñe arivo,
\q1 songa fikalam-panalolahy.
\q1
\v 5 Hoe fanaloke tora’e o fatroa’oo,
\q1 sarake hambañe mihota am-binda ao.
\q1
\v 6 Ampara’ ty fanintsiñañ’ andro,
\q1 an-kalavaen-talinjo,
\q1 homb’am-bohin-tsotse mb’eo raho,
\q1 mb’an-kaboan-drame mb’eo.
\q1
\v 7 Solanto’e rehe, ry mami’ ty troko,
\q1 tsy aman-kila.
\q1
\v 8 Mindreza lia amako
\q1 boake Libanone añe
\q1 ry enga-vaoko,
\q1 ehe itraofo hirike Libanone añe;
\q1 mizotsoa boak’an-dengo’ i Amane ey,
\q1 boak’an-kaboa’ i Senire,
\q1 an-digiligi’ i Kermone eñe,
\q1 boak’amo fipaliram-parasio,
\q1 o vohim-panalokeo.
\q1
\v 9 Fa tinava’o ty troko, ry rahavaveko,
\q1 enga-vaoko;
\q1 kinizo’o an-driom-paom-pihaino’o,
\q1 ami’ty bange’o raik’ am-pititia’o eo.
\q1
\v 10 Fanjaka ty fikokoa’o,
\q1 rahavaveko, enga-vaoko!
\q1 loho soa te amo divaio ty fikokoa’o,
\q1 naho ty harifondrifon-drano mañi’o
\q1 te amy ze atao emboke!
\q1
\v 11 Mitsopatsopake
\q1 ty hamamim-papy tantele
\q1 o fivimbi’oo, ry enga-vaokoo,
\q1 habobo naho tantele
\q1 ty ambane’ famele’o ao.
\q1 Manahake ty harifondrifo’ i Libanone
\q1 ty hamañin-tsaro’o.
\q1
\v 12 Goloboñe mihily ty zaiko, enga-vaoko.
\q1 Loha rano mifahetse,
\q1 figoangoan-drano mikapeke.
\q1
\v 13 Raketa miregorego soa
\q1 o hataen-golobo’oo,
\q1 naho voan-katae fanjaka,
\q1 mañi-dè mitrao-tseva:
\q1
\v 14 Rame miharo ahemañitse,
\q1 hazomañitse naho somoroñe,
\q1 naho ze hene hatae marifondrifoñe,
\q1 mitraoke tsotse naho vahoñe
\q1 vaho ze atao hafiriañe.
\q1
\v 15 Rano migoangoañe
\q1 an-goloboñe ao rehe,
\q1 vovon-drano mamy mitsiritsioke
\q1 boake Libanone añe.
\s1 Kokoa’e
\q1
\v 16 Mitsekafa ry avaratse, mb’etoy ry atimo! Tiofo i golobokoy,
\q1 hampiboeleañe o hamañi’eo.
\q1 Ee te hizilik’ an-golobo’e ao i kokoakoy hitsopeke o voa’e mafirio.
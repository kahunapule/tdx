\c 3
\s1 Ipaia’ i Kokoa’e Haleñe
\q1
\v 1 Ie haleñe an-tihiko atoy,
\q1 nipaiako i kokoam’ piaikoy,
\q1 nisalala aze raho fa tsy tendreke;
\q1
\v 2 Hitroatse henaneo
\q1 hikariokariok’ an-drova ao,
\q1 amo lala’eo naho an-kiririsa’e eo;
\q1 ho tsoeheko i kokoan’ aikoy.
\q1 Pinaiko fa tsy nitrea.
\q1
\v 3 Nizoe’ o mpañambeñeo raho,
\q1 ie nañariofa’ iereo fisamba i rovay.
\q1 Nioni’ areo hao i kokoam-piaikoy?
\q1
\v 4 Ie vaho nihelañako,
\q1 le nitendrek’ amy kokoam-piaikoy;
\q1 nivihineko le tsy navotsoko ampara’ t’ie naseseko mb’añ’anjomban-dreneko mb’eo, mb’añ’efe’ i nampiareñ’ ahikoy.
\q1
\v 5 Afantoko ama’ areo
\q1 ry anak’ampela’ Ierosalaimeo,
\q1 ty amo farasio ndra o fanaloke
\q1 an-kivokeo:
\q1 ko tsekafe’ areo ndra barakakaofe’ areo
\q1 o fikokoañeo ampara’ te irie’e.
\s1 Androm-Pañambaliañe Ty Fañotroñañe i Enga Vaoy
\q1
\v 6 Iam-bao o mionjo’ mb’etoa
\q1 hirik’am-patrambeio,
\q1 hoe hatoeñe mihorondemboke,
\q1 nembohe’ ty tsotse naho mañidè
\q1 vaho ze hene hamañim-bom-pibalibalike?
\q1
\v 7 Hehe t’ie i horantsa’ i Selomoy,
\q1 iaoloa’ ty fanalolahy enem-polo
\q1 amo lahitsiai’ Israeleo.
\q1
\v 8 Songa mpitam-pibara, vañoñ’añ’aly,
\q1 fonga ama-mesolava am-pe’e eo
\q1 ty amo fangebahebahan-kàleñeo.
\q1
\v 9 Nitsenè’ i Selomò ho aze
\q1 ty horantsa’e an-katae’ i Libanone.
\q1
\v 10 Nanoe’e volafoty o anakore’eo,
\q1 volamena i voho’ey,
\q1 malo-mavo i fiambesa’ey,
\q1 fikokoañe ty nihamina’ o anak’ ampela’ Ierosalaimeo ty añ’ate’e ao.
\q1
\v 11 Mionjona, ry anak’ ampela’ i Tsioneo, sambao i Selomò mpanjaka misabaka
\q1 i nampisabakaen-drene’e
\q1 amy androm-pañengam-bali’eiy,
\q1 amy andro nahafale i arofo’eiy.
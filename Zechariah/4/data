\c 4
\p
\v 1 Nibalik’ amy zao i anjely nisaontsy amakoy le nitsekafe’e, manahake ty fampivañonañe ‘ndaty miròtse.
\v 2 Le hoe re amako, Ino o oni’oo? Le hoe ty asako: Mahatrea fitàm-pailo volamena ki’e, reketse ty korobo ambone’e eo, ama’e ty failo fito; fito ty toiô’e, eka fito mb’amy failo fito ambone’e rey;
\v 3 naho olive roe ty añ’ila’e, raike ankavana’ i koroboy, le raike ankavia’e.
\v 4 Nañontaneako i anjely nifanaontsy amakoy, ty hoe: Inoñe o reroañeo, ry talèko?
\v 5 Le nanoiñe ahy i anjely nifanaontsy amakoy, ami’ty hoe: Tsy apota’o hao o retiañeo? Le hoe raho: Aiy! talèko!
\v 6 Le hoe ty navale’ i anjeliy amako: Ty tsara’ \nd Iehovà\nd* amy Zerobabele, manao ty hoe: Tsy an-kafatrarañe, tsy an-kaozarañe, fa an-Troko hoe t’\nd Iehovà’ i Màroy\nd*.
\v 7 Ia v’iheo, ry haboañe aboo? ie aolo’ i Zerobabele eo ro hinjare tane-mira? le hen­dese’e boak’ ao ty vato-fampikatohañe, hikoikoike ty hoe, Fañisohañe, fañisohañe.
\v 8 Nimb’ amako in­draike ty tsara’ \nd Iehovà\nd* nanao ty hoe:
\v 9 Nampipetake o mananta’ ty anjomba toio o fità’ i Zerobabeleo, le o fità’eo ka ro hamonitse aze; vaho ho fohi’o te nañirak’ ahy ama’ areo t’\nd Iehovà’ i Màroy\nd*.
\v 10 Ia ty nanirìka ty andron-draha pilipito’e? Ho isa’ iareo an-kafaleañe o talim-pahity am-pità’ i Zerobabeleo, toe o fito retoañe, o fihaino’ \nd Iehovà\nd* manitsike ty tane toio mb’eo mb’eo.
\p
\v 11 Le nañontaneako ty hoe: Inoñ’ o hatae oli­ve ankavana o fitàm-pailo naho an­ka­via’eo?
\v 12 Tinovoko fañindroe’e, ty hoe: Ino o singan’ olive roe añ’ila’ i toiò volamena roe rey, mañiliñe menake volamena boak’ ama’eo?
\v 13 Natoi’e ami’ty hoe: Tsy fohi’o hao t’ie inoñe? Le hoe ty natoiko: Aiy! ry taleko.
\v 14 Le hoe re tamako: I roe norizañe ami'ty menake rey\f + \fr 4:14 \ft Zek 4:3,11, Mat 17:3-4, Ben 11:3-10\f*: ie mijohañe añ’ila’ i Talè’ ty tane toy eo.
\c 10
\q1
\v 1 Ihalalio orañe am’ \nd Iehovà\nd*,
\q1 oran-doha-taoñe am’ \nd Iehovà\nd* mpitsene i helatsey;
\q1 vaho hampikojojoaha’e orañe,
\q1 fonga ondaty ty amo mitiry an-tete’eo.
\q1
\v 2 Fa mikora aman-tahiñe o ambiasao,
\q1 naho mahaonim-bande o mpisikilio,
\q1 mivolam-bìlañe ka o nofio,
\q1 tsy jefa’e ty fañohò’ iareo;
\q1 aa le mirererere hoe añondry iereo,
\q1 misotry fa tsy amam-piarake\f + \fr 10:1 \ft Iek 34:5,8\f*.
\q1
\v 3 Misolebotse amo mpiarakeo
\q1 ty habosehako, le ho liloveko o ose-lahio;
\q1 fa tiahi’ \nd Iehovà’ i Màroy\nd* i lia-rai’ey,
\q1 i anjomba’ Iehoday
\q1 ie hanoe’e hoe soavalam-bolonahe’e
\q1 an-kotakotak’ ao.
\q1
\v 4 Boak’am’ iareo ty vato-lahy,
\q1 hirik’am’ iereo ty fantake,
\q1 boak’am’ iereo ty falen-kotakotake,
\q1 vaho hirik’am’ iereo ao ze mpameleke—hiharo
\q1
\v 5 hoe fanalolahy iereo, ho lialia’ iereo am-potak’ an-dalañe ao t’ie mihotakotake naho mifandraparapake,
\q1 fa mindre am’ iereo t’\nd Iehovà\nd* vaho
\q1 hifandrakaraka o mpiningi-tsoavalao.
\q1
\v 6 Hampaozareko ty anjomba’ Iehodà,
\q1 naho ho rombaheko ty anjomba’ Iosefe, hampoliko fa iferenaiñako,
\q1 vaho hanahake t’ie tsy nahifiko añe, amy te izaho \nd Iehovà\nd* t’i Andrianañahare’ iareo, le ho toiñeko.
\q1
\v 7 Hanahake ondaty manjofakeo t’i Efraime, le hirebeke ty arofo’ iareo hoe an-divay; Eka hahaisake izay o ana’eo
\q1 vaho handia-taroba,
\q1 hifale am’ \nd Iehovà\nd* ty arofo’ iareo.
\q1
\v 8 Ho tsikaoreko, naho hatontoko, amy t’ie nijebañeko, ie hitombo ho mira ami’ty hamaro’e taolo.
\q1
\v 9 Ie aparatsiako amo fifeheañeo,
\q1 le hahatiahy ahy an-tsietoitane añe;
\q1 naho ho veloñe iereo naho o ana’ iareoo,
\q1 vaho himpoly.
\q1
\v 10 Hampoliko boak’an-tane Mitsraime, naho hatontoko boak’ Asore añe;
\q1 vaho hendeseko mb’an-tane Gilade
\q1 naho mb’e Libanone mb’eo;
\q1 ampara’ te tsy tsahatse i toetsey.
\q1
\v 11 Ho sorohe’e i ria-kaloviloviañey,
\q1 ho fofohe’e o onjan-driakeo,
\q1 le ho maike o godobo’ i sakaio,
\q1 naho hafotsake ty enge’ i Asore
\q1 vaho hipitsok’ añe ty kobai’ i Mitsraime.
\q1
\v 12 Hampaozareko am’ \nd Iehovà\nd* iereo vaho i tahina’ey ty hidraidraita’ iareo,
\q1 hoe t’\nd Iehovà\nd*.
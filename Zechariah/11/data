\c 11
\q1
\v 1 Sokafo o lalam-bei’oo ry Libanone
\q1 hampibotseha’ ty afo o mendoraveñeo.
\q1 2 Mangololoiha, ry talý,
\q1 fa nideboñe i mendoraveñey;
\q1 fa nianto o nanam-bolonahetseo;
\q1 Mangoihoìa, ry kile’ i Basane
\q1 fa hinatsake i ala matahetsey.
\q1 3 Inao! ty fitoreova’ o mpiarakeo,
\q1 fa mianto ty enge’ iareo;
\q1 Inao! ty fitroña’ o liona tora’eo,
\q1 fa robake ty fisengea’ Iordane.
\p
\v 4 Hoe t’\nd Iehovà\nd* Andrianañahareko: Andrazo i lia-raike ho zamaneñey;
\v 5 Vonoe’ o mpikaloo iareo fe tsy liloveñe, le manao ty hoe o mandetake iareoo: Andriañeñe t’\nd Iehovà\nd*, amy te nahampañarivo ahy; vaho tsy tretreze’ o mpi­ara’eo.
\v 6 Aa le tsy ho ferenaiñako ka ty mpimone’ i taney, hoe t’\nd Iehovà\nd*; Inao, songa haseseko am-pitàn-drañe’e t’indaty naho am-pitàm-panjaka’e; ho demohe’ iereo i taney, le zaho tsy hamotsotse am-pità’iareo.
\p
\v 7 Aa le nifahanako i lia-raike ho lentañey, o vata’e rarake amy lia-raikeio. Le rinambeko ty kobaiñe roe; ty natao Isoke naho ty natao Vanditse; vaho nandrazeko i lia-raikey.
\v 8 Naitoeko añate’ ty vola’e raike ty mpiarake telo; Toe tsy nahaliñe iareo ty troko, vaho nalaiñe ahy ka ty tro’ iareo.
\v 9 Aa le hoe raho: Tsy handrazeko nahareo adono hivetrake ze hivetrake; apoho haito ze haito; vaho angao hifampihinañe ty nofo’e o sehanga’eo.
\v 10 Rinambeko i kobaiko atao Isokey, le tsineratserako, hifoterako amy fañina nanoeko am’ondaty iabio.
\v 11 Toe pinozako amy andro zay; vaho nifohi’ ze mañaoñe ahy amo misotry amy lia-raikeio t’ie nitsarae’ \nd Iehovà\nd*.
\v 12 Aa le hoe ty asako tam’ iereo: Naho atao’ areo te mañeva le atoloro ahy ty tambeko; fa naho tsie le apoho; vaho linanja’ iareo ty volafoty telo-polo ho tambeko.
\v 13 Le hoe t’\nd Iehovà\nd* tamako: Afetsaho mb’amy mpanao valàñe taney mb’eo i vili’e sarotse nikaloa’ iareo ahikoy. Nendeseko amy zao i volafoty telopoloy vaho nahifiko amy mpanao valàñe taney añ’anjomba’ \nd Iehovà\nd* ao.
\v 14 Tsineratserako ka i kobaiko faharoe atao Vanditsey, soa t’ie hibalake ty fifampilongoa’ Iehodà naho Israele.
\p
\v 15 Le hoe t’\nd Iehovà\nd* tamako: Rambeso indraike o haraom-piarake gegegegeo.
\v 16 Ingo, hampitroareko mpiarake tsy hañaoñe o naitoañ’ amy taneio naho tsy hitsoeke o tora’eo, naho tsy ho melañe’e o folakeo, vaho tsy ho fahana’e o mbe mijohañeo, fa ho kamae’e ty hena’ o vondrakeo, naho ho pozapozahe’e o hotro’eo.
\q1
\v 17 Hankàñe amy mpiarake tsy jefa’e
\q1 mahafari’ i lia-raikeiy!
\q1 ho an-tsira’e ty fibara
\q1 naho am-pihaino’e havana;
\q1 hiforejeje i sira’ey
\q1 ho maieñe i fihaino’e havanay.
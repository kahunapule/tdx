\c 7
\p
\v 1 Aa ie tan-taom-paha-efa’ i Dariavese mpanjakay, le niheo amy Zekarià ty tsara’ \nd Iehovà\nd* amy andro fahefa’ ty volam-pahasivey, toe Safary;
\v 2 Ie nampañitrifeñe añ’ anjomba’ \nd Iehovà\nd* ao t’i Sarezere\f + \fr 7:2 \ft Sarezere: Roandriañ’ Afo\f* naho i Regemeleke\f + \fr 7:2 \ft Rege-meleke: Rañe’ i mpanjakay\f* rekets’ o mpiama’eo,
\v 3 ninday saontsy amo mpisoroñe añ’ anjomba’ \nd Iehovà\nd*’ \nd i maro\nd*io, naho amo mpitokio, ami’ty hoe: Handala hao iraho amy volam-paha-limey, naho hilie-batañe manahake i nanoeko amy taoñe maro rezaiy?
\v 4 Aa le niheo amako ty tsara’ \nd Iehovà\nd* nanao ty hoe:
\v 5 Saontsio ze hene’ ondati’ i taney naho o mpisoroñeo, ty hoe: Ie nililitse naho nandala amy volam-paha-limey naho amy volam-paha-fitoy, i fitompolo taoñe rezay, Izaho hao ty nililira’ areo; Toe amako hao?
\v 6 Ie mikama, naho minoñe, tsy ho anahareo hao ty fikama’ areo naho ho anahareo ty finoma’ areo?
\v 7 Tsy izay hao o tsara tsinei’ \nd Iehovà\nd* añamo mpitoky taoloo, ie nimoneñañe t’Ierosalaime naho niraorao, ie naho o rova’ nañohok’ azeo, vaho nitobohañe ka i Atimoy naho i Vavataney?
\p
\v 8 Niheo amy Zekarià ty tsara’ \nd Iehovà\nd*, nanao ty hoe:
\v 9 Hoe ty nitsarà’ \nd Iehovà’ i Màroy\nd*: Manoa zaka-to naho songa mifampitretreza naho mifanao miroahalahy;
\v 10 ko mamorekeke vantotse, ndra bode-rae, ndra renetane, ndra o rarakeo: ko mifampikinia an-troke.
\v 11 F’ie nifoneñe tsy hañaoñe, naho nampitolike soroke mandietse, vaho nanjenjen-dravembia tsy hitsa­noñe;
\v 12 mbore, nanoe’ iereo vato mizitse ty tro’ iareo tsy mone hahajanjiñe i Hake, naho o tsara nampisangitrife’ \nd Iehovà\nd* am-pità’ o mpitoky taoloo añamy Arofo’ey; aa le nifetsake eo ty haviñe­rañe jabajaba’ \nd Iehovà’ i Màroy\nd*.
\v 13 Ie amy zao, kanao nikanjy re naho tsy nañaoñe iereo, le hikanjy ka iereo vaho tsy ho haoñeko, hoe t’\nd Iehovà’ i Màroy\nd*;
\v 14 le nampibara­tsiahako an-tangololahy iereo mb’amo kilakila ondaty tsy apota’ iareoo. Le nihòake i taney nenga’ iereo, naho leo raike tsy nihelohelo ama’e; ie nampangoakoàhe’ iereo i tane fanjàkay.
\p
\b
\c 14
\p
\v 1 Inao: homb’eo ty andro’ \nd Iehovà\nd*, le ho zaraeñe añivo’o ao ty kinopak’ ama’o ao.
\v 2 Fa hatontoko hihotakotak’ am’ Ierosalaime o fifeheañe iabio\f + \fr 14:2 \ft Ioe 3:2, Tsf 3:8, Ben 16:14\f*; vaho ho gioke i rovay, ho voloseñe o anjombao naho ho vahoreñe o rakembao vaho hasese an-drohy añe ty vaki-mira’ i rovay, fe tsy haitoeñe amy rovay o sehanga’eo.
\v 3 Ie amy zao hionjom’ beo t’\nd Iehovà\nd*, hialy amo fifeheañeo, manahake i fialia’e añ’ androm-pihotakotahañey.
\v 4 Hijohañe ambone’ i vohin’ Olive miatreke Ierosalaime maniñanañey o fandia’eo amy àndroy, vaho hi­tserak’ añivo’e eo i vohin’ Olivey boak’ atiñanañe pak’ ahandrefa; kanao ho tendreke eo ty vavatane jabajaba; hiveve mañavaratse ty vaki’ i vohitsey, naho hañatimo ka i vaki’ey.
\v 5 Le hivora­tsake mb’ amy vavatane’ i vohikoy mb’eoy nahareo; amy te hahatakatse i Azele\f + \fr 14:5 \ft Azele: toe marine\f* i vavatane’ o vohitseoy; eka, toe hitrimban-day, manahake ty nibotatsaha’ areo amy fanginikinihan-tane añ’andro’ i Ozià\f + \fr 14:5 \ft Ozia: ty haozara’ (anak’añondri’) i \+nd \nd Iehovà\nd*\+nd*\f* mpanjaka Iehodaiy; le hitotsake eo t’\nd Iehovà\nd* Andria­nañahareko—hitraoke ama’o ze hene masiñe.
\p
\v 6 Ho tondrok’ amy andro zay te tsy ho an-kazavañe, fa figoboñañe;
\v 7 le hitsatoke ty andro raik’ arofoana’ \nd Iehovà\nd*, t’ie tsy handro tsy haleñe, le hazava te hariva.
\v 8 Ie amy andro zay, higoangoañe boak’ Ierosalaime ao ty rano veloñe\f + \fr 14:8 \ft Ben 22:1-2\f*: ty vaki’e mb’an-driak’ atiñanamb’eo naho ty vaki’e mb’an-driak’ ahandrefa mb’eo; ndra te asotry ndra te asara.
\p
\v 9 Ho Mpanjaka’ ty tane bey toy t’\nd Iehovà\nd* \f + \fr 14:9 \ft Ies 24:23, Oni: Dan 2:44, Ben 11:15\f*; ho raike t’\nd Iehovà\nd* le ho raike i tahina’ey.
\p
\v 10 Hampimiraeñe iaby ty tane boake Gebà pake Rimone atimo’ Ierosalaime ey; haonjoñe t’Ierosalaime himoneña’e an-toe’e eo boak’ an-dalam-bei’ i Beniamine, pak’an-toe’ i lalam-bey valoha’ey, pak’ amy lalam-bein-kotso­key, vaho boak’ am-pitalakesañ’ abo’ i Kananèle ey pak’am-pipiritan-divaim-panjaka.
\v 11 Le himoneña’ iareo, naho tsy hafàtse ka\f + \fr 14:11 \ft Ies 60:18, Iir 31:40, Iek 37:26, Amo 9:15, Ben 22:3\f*; fa hiaiñ’ añoleñañe t’Ierosalaime.
\p
\v 12 Le zao ty ho angorosy hafetsa’ \nd Iehovà\nd* amy ze fonga ondaty naname Ierosalaime añ’aly, hihomak’ ama’e ty nofo’e ie mbe mijohañe am-pandia’e, naho ho momok’ am-pitsatoha’e o fihaino’eo, vaho ho vorok’ am-palie’e ao o famele’eo.
\v 13 Ho tondrok’ amy andro zay te, ho añivo’ iareo ao ty fifandragaragàñe boak’am’ \nd Iehovà\nd*; le songa hitambozòtse ty fitàm-piama’e t’indaty, vaho sindre hizonjom-pità hatreatré’e ty fità’ ty ila’e.
\v 14 Hialy e Ierosalaime ao ka t’Iehodà; le fonga hatontoñe ty vara’ o kilakila ondaty mañohokeo; volamena, naho volafoty, naho saroñe tsifotofoto.
\v 15 Le ho hambañe amy angorosiy ty angorosi’ o soavalao, naho o borìke-vosio, naho o ramevao, naho o borìkeo, vaho ze hene hare an-tobe’ iareo ao.
\p
\v 16 Le ho tondroke te hionjoñe mb’e Ierosalaime mb’eo boa’ taoñe ze sehanga’ o kilakila’ ondaty naname Ierosalaimeo, hitalaho amy Mpanjakay, am’ \nd Iehovà’ i Màroy\nd*, hamonje i sabadidan-tsokemitrahay.
\v 17 Ie amy zao, ze fifokoa’ ty tane toy tsy hionjomb’e Ierosalaime hitalaho amy Mpanjakay, \nd Iehovà’ i Màroy\nd*, le tsy hihaviañ’ orañe.
\v 18 Aa naho tsy mionjo-mb’eo ty fifokoa’ i Mitsraime, vaho tsy mivotrake eo, le tsy hahazo ka; te mone i angorosy hafetsa’ \nd Iehovà\nd* amo fifeheañe tsy mamonje i takatakan-kibohotseio.
\v 19 Zay ty ho fandilovañe i Mitsraime, naho ty fandafàñe ze fonga fifelehañe tsy mionjo-mb’an-takatakan-kibohotse mb’eo.
\p
\v 20 Ie amy andro zay hisokitse amo fikorintsan-tsoavalao ty hoe, Navaheñe ho am’ \nd Iehovà\nd*; vaho hanahake o sajoa aolo’ i kitreliio o valàñe añ’anjomba’ \nd Iehovà\nd*o.
\p
\v 21 Eka, songa hiavake ho am’ \nd Iehovà’ i Màroy\nd* ze valàñe e Ierosalaime ao naho e Iehodà ao; le sindre hanga­lak’ am’ iereo ao ze mañenga soroñe, ie migodrogodroñe ao; vaho tsy ho eo amy andro zay ty mpanao balik’ añ’anjomba’ \nd Iehovà’ i Màroy\nd* ao.
\c 2
\p
\v 1 Ry keleiakoo, isokirako o raha zao tsy handilara’ areo. Aa naho eo ty mandilatse, le manam-pañalañalañe aman-dRae tika, \nd Iesoà\nd* Norizañey, i Vantañey. 2Ie ty fañeferañe o hakeon-tikañeo, tsy ty antikañ’ avao fa a ty voatse toy iaby.
\p 3Zao ty aharendrehañe t’ie mahafohiñe aze, le t’ie mañambeñe o lili’eo\f + \fr 2:1  \ft Jn I 3:6\f*. 4Ie manao ty hoe: Fantako re, fe tsy mañambeñe o lili’eo ro remborake, vaho tsy ama’e ty hatò. 5Aa ndra ia ia mañambeñe o tsara’eo, le fonitse\f + \fr 2:1  \ft Fot 17:1, Sab 119:1, Mat 5:48\f* ama’e ao ty fikokoañe an’ Andrianañahare. Zao ty ahafohinañe t’ie ama’e\f + \fr 2:1  \ft Jn I 3:24\f*: 6ze manao te mimoneñe ama’e ao, tsy mahay tsy mañavelo amy fañaveloa’ey.
\p 7O ry rañetseo, tsy isokirako lily vao, fa i lily haehae tama’ areo am-pifo­to­rañ’ añey. I lily taoloy i tsara jinanji’ areoy\f + \fr 2:1  \ft Jn I 2:24\f*. 8Tovo’e, isokirako lily vao, ze tò ama’e naho ama’ areo, amy te mihelañ’ añe i ieñey vaho mireandreañe i toe hazàvañey. 9Ze manao te an-kazavañe f’ie malain-dongo le mbe añ’ieñe ao. 10Mimoneñe an-kazavañe ao ty mikoko rahalahy, le tsy ama’e ty hahatsikapy aze. 11Fe añ’ ieñe ao ty malain-dongo le an-ka­moro­moroñañe ao ty andenà’e, vaho alik’ ama’e ty hombà’e fa nigoà’ i ieñey o maso’eo.
\q1 12Manokitse ama’ areo raho ry keleiako, fa votso-kakeo añamy tahina’ey.
\q1
\v 13 Manokitse ama’ areo raho ry aba,
\q1 amy te fohi’ areo i boak’am-baloha’ey.
\q1 Manokitse ama’ areo raho ry ajalahio,
\q1 fa nahagioke i ratiy.
\q1 Nanokitse ama’ areo raho ry kabìy,
\q1 amy te mahafohiñe an-dRae.
\q1
\v 14 Nanokitse ama’ areo raho, ry aba,
\q1 amy te fohi’ areo i boak’am-baloha’ey.
\q1 Nanokitse ama’ areo raho ry ajalahy,
\q1 amy te maozatse,
\q1 naho mimoneñe ama’ areo ao
\q1 o tsaran’ Añahareo,
\q1 vaho fa nahareketse i ratiy.
\p 15Ko mikoko ty voatse toy, ndra o raha ami’ty voatse toio. Naho eo ty mikoko ty voatse toy, tsy ama’e ty fikokoan-dRae\f + \fr 2:14  \ft Iak 4:4\f*. 16Toe tsy boak’ aman-dRae fa hirik’ ami’ty voatse toy ze an-tane atoy iaby—ty hadrao’ o nofotseo, ty fihañam-pihaino naho ty fisengean-kaveloñe.— 17Fa mihelañe añe ty voatse toy naho o ìna rati’eo, fe ho veloñe nainai’e ty manao o satrin’ Añahareo.
\s1 o Mpiteti’ i Norizañeio
\p 18Ry keleiako, fa sa sahengaha’e toy; ie nahajanjiñe te ho avy i norizam-bìlañey, toe maro ty norizam-bìlañe pok’eo henaneo. Zay ty aharendrehañe t’ie fa sa honka’e. 19Nienga an-tika iereo, fa toe tsy nimpiaman-tika. Naho toe ni-mpitraok’ aman-tika le mbe ho ni-mpiaman-tikañ’ avao; fa zay ty mampidodea te tsy ni-mpiaman-tika. 20Fa nanàvoñe anahareo i Masiñey, vaho hene fohi’areo. 21Tsy t’ie tsy mahafohiñe ty hatò ty nisokirako fa t’ie mahafohiñe, vaho tsy amam-bande ty hatò. 22Ia ty remborake naho tsy ty mandietse te \nd Iesoà\nd* i Norizañey. Norizam-bìlan-dre, mpitety an-dRae naho i Anakey. 23Tsy aman-dRae ze mitety i Anakey; aman-dRae ka ze miantoke i Anakey. 24Aa le ampi­moneño ama’ areo ao i jinanji’ areo tam-baloha’ey. Ie imoneña’ i jinanjiñe am-baloha’ey, le himoneñe amy Anakey naho aman-dRae ao nahareo. 25Zao i nampitamae’e antikañey, le i haveloñe nainai’e tsy modoy.
\p 26Nisokireko ama’ areo irezao ty amo mipay hamañahio. 27F’ie, toe imo­neña’ i Fanavonañe niazo’ areo ama’ey, le tsy ipaiañe ka te hatoro ondaty, fa hitoroa’ i Fanavona’ey ze he’e, ie ro to, fa tsy vande—aa ty amy nañòha’e anahareoy, le imoneño.
\s1 Anak’Andrianañahare
\p 28Ie amy zao ry keleiako, imo­neño, hahatokisan-tika amy fiboaha’ey, tsy hitsolofìñe an-kasalarañe te totsake.
\p 29Kanao rendre’ areo t’ie vantañe, le fohi’ areo te hene mitoloñe ami’ty fahiti’e ze anake nampia­reñe’e\f + \fr 2:14  \ft Jn I 3:7-10, 5:4,18\f*.
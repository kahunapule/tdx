\c 2
\p
\v 1 Ry keleiakoo, isokirako o raha zao tsy handilara’ areo. Aa naho eo ty mandilatse, le manam-pañalañalañe aman-dRae tika, \nd Iesoà\nd* Norizañey, i Vantañey.
\v 2 Ie ty fañeferañe o hakeon-tikañeo, tsy ty antikañ’ avao fa a ty voatse toy iaby.
\v 3 Zao ty aharendrehañe t’ie mahafohiñe aze, le t’ie mañambeñe o lili’eo\f + \fr 2:1 \ft Jn I 3:6\f*.
\v 4 Ie manao ty hoe: Fantako re, fe tsy mañambeñe o lili’eo ro remborake, vaho tsy ama’e ty hatò.
\v 5 Aa ndra ia ia mañambeñe o tsara’eo, le fonitse\f + \fr 2:1 \ft Fot 17:1, Sab 119:1, Mat 5:48\f* ama’e ao ty fikokoañe an’ Andrianañahare. Zao ty ahafohinañe t’ie ama’e\f + \fr 2:1 \ft Jn I 3:24\f*:
\v 6 ze manao te mimoneñe ama’e ao, tsy mahay tsy mañavelo amy fañaveloa’ey.
\v 7 O ry rañetseo, tsy isokirako lily vao, fa i lily haehae tama’ areo am-pifo­to­rañ’ añey. I lily taoloy i tsara jinanji’ areoy\f + \fr 2:1 \ft Jn I 2:24\f*.
\v 8 Tovo’e, isokirako lily vao, ze tò ama’e naho ama’ areo, amy te mihelañ’ añe i ieñey vaho mireandreañe i toe hazàvañey.
\v 9 Ze manao te an-kazavañe f’ie malain-dongo le mbe añ’ieñe ao.
\v 10 Mimoneñe an-kazavañe ao ty mikoko rahalahy, le tsy ama’e ty hahatsikapy aze.
\v 11 Fe añ’ ieñe ao ty malain-dongo le an-ka­moro­moroñañe ao ty andenà’e, vaho alik’ ama’e ty hombà’e fa nigoà’ i ieñey o maso’eo.
\v 12 Manokitse ama’ areo raho ry keleiako, fa votso-kakeo añamy tahina’ey.
\q1
\v 13 Manokitse ama’ areo raho ry aba,
\q1 amy te fohi’ areo i boak’am-baloha’ey.
\q1 Manokitse ama’ areo raho ry ajalahio,
\q1 fa nahagioke i ratiy.
\q1 Nanokitse ama’ areo raho ry kabìy,
\q1 amy te mahafohiñe an-dRae.
\q1
\v 14 Nanokitse ama’ areo raho, ry aba,
\q1 amy te fohi’ areo i boak’am-baloha’ey.
\q1 Nanokitse ama’ areo raho ry ajalahy,
\q1 amy te maozatse,
\q1 naho mimoneñe ama’ areo ao
\q1 o tsaran’ Añahareo,
\q1 vaho fa nahareketse i ratiy.
\v 15 Ko mikoko ty voatse toy, ndra o raha ami’ty voatse toio. Naho eo ty mikoko ty voatse toy, tsy ama’e ty fikokoan-dRae\f + \fr 2:14 \ft Iak 4:4\f*.
\v 16 Toe tsy boak’ aman-dRae fa hirik’ ami’ty voatse toy ze an-tane atoy iaby—ty hadrao’ o nofotseo, ty fihañam-pihaino naho ty fisengean-kaveloñe.—
\v 17 Fa mihelañe añe ty voatse toy naho o ìna rati’eo, fe ho veloñe nainai’e ty manao o satrin’ Añahareo.
\s1 o Mpiteti’ i Norizañeio
\v 18 Ry keleiako, fa sa sahengaha’e toy; ie nahajanjiñe te ho avy i norizam-bìlañey, toe maro ty norizam-bìlañe pok’eo henaneo. Izay ty aharendrehañe t’ie fa sa honka’e.
\v 19 Nienga an-tika iereo, fa toe tsy nimpiaman-tika. Naho toe ni-mpitraok’ aman-tika le mbe ho ni-mpiaman-tikañ’ avao; fa izay ty mampidodea te tsy ni-mpiaman-tika.
\v 20 Fa nanàvoñe anahareo i Masiñey, vaho hene fohi’areo.
\v 21 Tsy t’ie tsy mahafohiñe ty hatò ty nisokirako fa t’ie mahafohiñe, vaho tsy amam-bande ty hatò.
\v 22 Ia ty remborake naho tsy ty mandietse te \nd Iesoà\nd* i Norizañey. Norizam-bìlan-dre, mpitety an-dRae naho i Anakey.
\v 23 Tsy aman-dRae ze mitety i Anakey; aman-dRae ka ze miantoke i Anakey.
\v 24 Aa le ampi­moneño ama’ areo ao i jinanji’ areo tam-baloha’ey. Ie imoneña’ i jinanjiñe am-baloha’ey, le himoneñe amy Anakey naho aman-dRae ao nahareo.
\v 25 Zao i nampitamae’e antikañey, le i haveloñe nainai’e tsy modoy.
\v 26 Nisokireko ama’ areo irezao ty amo mipay hamañahio.
\v 27 F’ie, toe imo­neña’ i Fanavonañe niazo’ areo ama’ey, le tsy ipaiañe ka te hatoro ondaty, fa hitoroa’ i Fanavona’ey ze he’e, ie ro to, fa tsy vande—aa ty amy nañòha’e anahareoy, le imoneño.
\s1 Anak’Andrianañahare
\v 28 Ie amy zao ry keleiako, imo­neño, hahatokisan-tika amy fiboaha’ey, tsy hitsolofìñe an-kasalarañe te totsake.
\v 29 Kanao rendre’ areo t’ie vantañe, le fohi’ areo te hene mitoloñe ami’ty fahiti’e ze anake nampia­reñe’e\f + \fr 2:14 \ft Jn I 3:7-10, 5:4,18\f*.
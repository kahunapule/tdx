\c 2
\s1 I Lahihagan-Kakeoy
\p
\v 1 Aa le mihalaly ama’ areo zahay ry longo, ty amy fiavi’ i Talèntika \nd Iesoà\nd* Norizañeiy naho i fitontonan-tika ama’ey,
\v 2 t’ie tsy hitroetroe am-betsevetse, tsy ho tsiborehetohe’ ty fañahy, ndra ty lañonañe, ndra ty taratasy atao nihirik’ ama’ay manao te nitondroke ty andro’ i Talè.
\v 3 Mitaoa tsy ho fañahie’ ndra iaia amy zay, fa tsy ie naho tsy avy hey i fihànkañey vaho abentatse indaty tsy aman-Kakey\f + \fr 2:3  \ft Dan 11:36-39\f*, i anam-pandrotsahañey,
\v 4 ie hanjehatse naho hiebotse ambone’ ze atao ‘ndrañahare ndra fitalahoañe, hitoboke añ’ anjomban’ Añahare ao hieva ho Andrianañahare.
\v 5 Tsy tiahi’ areo hao te nitaliliako te mbe tama’ areo?
\v 6 le fohi’ areo o misebañe aze henaneo, hampiboake aze an-tsa’e.
\v 7 Fa mifanehake añetake ao henaneo i fisitahañe amy Hàkey; fe mbe mitoloñe avao i mpanebañey ampara’ t’ie nasintake añe.
\v 8 Haboak’ amy zay i tsi-an-Kakey naho ho rebahe’ i \nd Talè\nd* ami’ty fikofoham-palie’e\f + \fr 2:8  \ft Ies 11:4\f* vaho harotsa’e ami’ty fireandrea’ i fitotsaha’ey.
\v 9 Eka, ie pok’ eo i tsy mañambeñe Hàkey, le hatolo’ i mpañìnjey aze ty haozarañe hitoloñe raha tsi-tantane maro reke-biloñe naho sahàtse,
\v 10 naho ze hene famañahia’ ty hatsivokarañe amo hirotsakeo, ie tsy nandrambe ty fikokoañe ty hatò hahazoa’ iareo rombake.
\v 11 Izay ty amañahian’ Añahare iereo, hiantoke ty vande\f + \fr 2:11  \ft Jao 9:39, 12:40, Top 7:42, Rom 1:24-28\f*,
\v 12 le fonga ho zakaeñe o tsy miantoke ty hato te mone mifale an-katsivokarañeo.
\s1 Mivontitira
\p
\v 13 F’ie tsy mete tsy mañandriañe an’ Andrianañahare ty ama’ areo nainai’e, ry longo isohe’ i \nd Talè\nd*, amy t’ie nijoboñen’ Añahare tam-pifotora’e añe ho rombaheñe ami’ty fampiavaha’ i Arofoy vaho ty fatokisañe ty hatò\f + \fr 2:13  \ft Efe 1:4\f*.
\v 14 Izay ty nikanjia’e anahareo amy talili-soa’ay, handrambe ty enge’ i \nd Talèn\nd*-tika \nd Iesoà\nd* Norizañey.
\v 15 Aa le mijohaña ry longo, mifahara amo fañòhañe nañoha’aio, ke an-tsara he an-taratasy.
\p
\v 16 Le i Talèntika \nd Iesoà\nd* Norizañey naho i Andrianañahare Raen-tika mpikoko antika naho nanolotse antika fañohoañe tsy modo naho fitamàn-tsoa amy fañisoha’ey abey
\v 17 ro hañosike ty arofo’ areo vaho hampijadoñe anahareo amy ze hene tsara naho fitoloñan-tsoa.
\c 3
\s1 Mahaliñisa i Norizañey
\p
\v 1 Honka’e ry longo, mihalalia ho anay te hiboele masika ty tsara’ i \nd Talè\nd*, naho ho rengeñe manahake te ama’ areo añe,
\v 2 vaho t’ie ho votsorañe am’ondaty lo-tsereke naho tsivokatseo amy te tsy songa mpiato.
\v 3 Fe migahiñe t’i \nd Talè\nd*, ie ty hañoreñe naho hikalañe anahareo amy ratiy.
\v 4 Atokisa’ay amy \nd Talè\nd* ao t’ie fa manao mbore hanoeñe o fandilia’aio.
\v 5 Aa ehe te ho tehafe’ i \nd Talè\nd* mb’ amy fikokoan’ Añaharey naho mb’amy figahiña’ i Norizañey ty arofo’ areo.
\s1 Hantahanta ami’ty Fiaitsairañe
\p
\v 6 Ie amy zao ry longo, lilie’ay ami’ty tahina’ i Talèntika \nd Iesoà\nd* Norizañey, t’ie hisitake amy ze longo mañavelo an-kelokeloke, tsy amy fañòhañe rinambe’e ama’aiy.
\v 7 Fa fohi’ areo soa ty fitsikombeañ’ anay, ie tsy nikopiso,
\v 8 mbore tsy nikama ty mahakama’ ondaty tsy vinili’ay fe nitromake naho nifanehake handro an-kaleñe, tsy hampivavea’ay,
\v 9 tsy t’ie tsy nanandily, fe nanolo-batañe hitsikombea’ areo.
\v 10 Ie mbe tama’ areo le nililie’ay ami’ty hoe: Ehe tsy hikama ty tsy mete mitoloñe.
\v 11 Fa tsinano’ay te ama’ areo ty tsy mahalie-batañe, tsy mitoloñe, fa mirañadrañake avao.
\v 12 Le hoe ty lilie’ay naho osihe’ay amy Talèntika \nd Iesoà\nd* Norizañey o manao zaio: soa re te hitoloñe am-pianjiñañe naho hikama o azeo.
\v 13 Ie amy zao ry longo, ko milesa am-panoan-tsoa.
\v 14 Aa naho eo ty tsy mañaoñe o enta’ay ami’ty taratasy toio, le rendreho vaho ko itraofañe, hisalara’e,
\v 15 f’ie ko anoe’ areo rafelahy, fa torò amy t’ie longo.
\s1 Figodañañe
\p
\v 16 I Talèm-pierañerañañey abey ro hampanintsiñe anahareo nainai’e amy ze sata-soa iaby. Ho ama’ areo abey t’i \nd Talè\nd*.
\v 17 Ingo ty fañontanean-tañako, zaho Paoly, ty viloko amo taratasiko iabio, zao o sokikoo.
\p
\v 18 Ty hasoa’ i Talèn-tika \nd Iesoà\nd* Norizañey ho ama’ areo iaby.
\p Amena.
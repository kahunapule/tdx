\c 1
\p
\v 1 I Paoly naho i Silasy vaho i Timoty,
\p Ho amy Fivori’ o nte Tesalonika aman’ Añahare Raen-tika vaho i Talèntika \nd Iesoà\nd* Norizañeio:
\p
\v 2 Hasoa naho Fañanintsiñe ama’ areo boak’ aman’ Añahare Rae naho i \nd Talè\nd* \nd Iesoà\nd* Norizañey.
\s1 Fañandriañañe naho Halaly
\p
\v 3 Andriañe’ay nainai’e nahareo ry longo aman’ Añahare fa mañeva, amy te vata’e mitombo ty fatokisa’ areo vaho mitolom-pihavelo ty fifampikokoa’ areo,
\v 4 ie ty isen­gea’ay amo Fivorin’ Añahareo, toe ty fifeaha’ areo naho ty fatokisa’ areo amo fonga fampisoañañe naho faloviloviañe vavè’ areoo,
\p
\v 5 ze toe mamente ty fahiti-tom-pizakan’ Añahare, te volilieñe mañeva i Fifehean’ Añaharey nahareo, ie toe ampisoañeñe.
\v 6 Ty havantañan’ Añahare ty andilova’e o mañembetse anahareo,
\v 7 naho hampanintsiñe anahareo nivolevolèñe vaho zahay, ami’ty fisodeha’ \nd Iesoà\nd* \nd Talè\nd* andindìñe eñe rekets’ o anjeli’eo añ’afo mibebañe ao,
\v 8 hamalea’e an-tsotry ze tsy mahafohiñe an’ Andrianañahare, ie tsy mañorike i talily soa’ i Talèntika \nd Iesoà\nd* Norizañeiy,
\v 9 fa ho liloveñe am-pimongorañe nainai’e lavitse ty fiatrefa’ i \nd Talè\nd* naho ty enge’ i haozara’ey,
\v 10 ie mitotsake atoy ho rengèñe amo noro’eo vaho hifalea’ o hene mpiatoo amy andro zay, amy te natokisa’ areo i nitaroña’aiy.
\v 11 Le zao ty ihalalia’ay nainai’e ho anahareo, t’ie ho volilien’ Añahare’ay te hañeva i fikanjiañey naho ho henefa’e ze hene fisalalan-kasoa naho fitoloñam-patokisañe an-kaozarañe,
\v 12 soa te honjoneñe ama’ areo ty tahina’ \nd Iesoà\nd* Talèntikañey, vaho inahareo ama’e ao, ty amy fatarihan’ Añaharen-tika naho i \nd Talè\nd* \nd Iesoà\nd* Norizañeiy.
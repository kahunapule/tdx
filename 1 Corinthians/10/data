\c 10
\s1 Hatahata ami’ty Talily Taolo’ Israeley
\p
\v 1 Tsy teako hamoea’ areo, ry longo, ie songa tambane’ i rahoñey naho sindre niranga i riakey o roaen-tikañeo,
\v 2 naho fonga nalipotse amy Mosè ao amy rahoñey naho amy riakey,
\v 3 songa nikama i hanen’ arofoy,
\v 4 sindre ninoñe amy ranon’ arofoy; ninoma’ iareo i vaton’ arofo nañorikey. Toe i Norizañey i vatoy.
\v 5 Fe tsy ninòn’ Añahare ty hamaroa’e, vaho binaibai’e an-dratraratra añe.
\v 6 Ie fandrazañañe amantika, te tsy hañiry hatsivokarañe manahake o hadrao’ iareoo.
\v 7 Le tsy hiato am-pahasive manahake ty ila’e. Hoe ty pinatetse:
\q1 Niambesatse ondatio
\q1 nikama naho ninoñe,
\q1 vaho niongake hihisa.\f + \fr 10:7 \ft Avo 32:6\f*
\p
\v 8 Asoao tika tsy hañarapilo manahake ty nanoe’ ty ila’ iereo vaho ro’ale-tsi-telo-arivo ty nizamañe ami’ty andro raike.
\v 9 Asoao ka tika tsy hitsoke i \nd Talè\nd*, manahake ty nitsoha’ iareo vaho nampihomaha’ o mereñeo.
\v 10 Le ko miñeoñeoñe manahake ty nanoe’ ty ila’e vaho rinotsa’ i mpandro­tsakey.
\v 11 Toe nanoeñe ho fandrazañañe i nifetsake am’iereo rezay vaho sinokitse hañòke antika nitsa­toha’ o sa honka’e zao.
\v 12 Aa le mitaoà ry manao te mijohañe, tsy mone hikorovoke.
\p
\v 13 Tsy nifetsaham-panjiziañe ila’ ze mahazatse ondatio nahareo; migahiñe t’i Andrianañahare, tsy hapò’e ho zizieñe mandikoatse ze lefe, fa mindre amy fanjiziañey ro hitolora’e ty hihaha’ areo, hahafifeake.
\s1 Ty Bodomom-pahasive ke ty Sabadidak’ i \nd Talè\nd*
\p
\v 14 Ie amy zay ry longo, ibolitiro ty fahasive.
\v 15 Milañoñe hoe am’ ondaty mahihitse iraho: niniho o entako zao.
\v 16 Tsy fitraofañe amy lio’ i Norizañeiy hao i fitovim-pañandriañañe andriañen-tikañey? tsy fitraofañe amy fañòva’ i Norizañeiy hao i mofo folahen-tikañey?
\v 17 Amy te itika maro ro vonga-mofo raike, naho fañòva raike, fa songa ifahana’ i vonga raikey.
\v 18 Oniño t’Israele ty amo nofotseo: tsy mpitraoke amy kitreliy hao o mikama o nisoroñañeo?
\p
\v 19 Ino ty teako ho volañeñe: Amam-bente’e hao o fahasiveo, manjofake hao o raha soroñeñe amo samposampon-drahao?
\v 20 Inao o entakoo: ty fisoroña’ o kilakila’ ondatio ro isoroñañe aman-kokolampa fa tsy aman’ Añahare,\f + \fr 10:20 \ft Sor 17:7, Its 32:17\f* vaho tsy teako t’ie hi­traok’ amo kokolampao.
\v 21 Tsy aharo finomañe ty fitovi’ i \nd Talè\nd* naho ty korobon-kokolampa; tsy atraoke amy fandambaña’ i Talèy ty tihin-kokolampa.
\v 22 Mampamarahy i \nd Talè\nd* hao tika? Maozatse te ama’e hao tika?
\s1 Ty Fidada’ o Mpiatoo
\p
\v 23 Sindre azo anoeñe, fa tsy songa mahasoa; sambe mete, fe tsy hene mampitombo.
\v 24 Asoao tsy ho eo ty hipay hampiraorao ty vata’e, fa ty ila’e.
\v 25 Kamao ze aletake an-tsena ao fa ko añontaneañe, hampimarimarihañe ty arofo.
\q1
\v 26 A i \nd Talè\nd* ty tane toy naho ze halifora’e.\f + \fr 10:26 \ft Sab 24:1, 50:12\f*
\p
\v 27 Ihe ambara’ ty tsi-miato, naho no’o ty homb’ ama’e ao, le ikamo ze azotso’e, fe ty amo hamarimarihañeo, ko mañontane.
\v 28 Aa naho eo ty manao ama’o ty hoe: Nisoroñañe am-pahasive ‘n-itoy, le ko ikama’o kanao nisaontsia’e, naho ty amy fi­tsakoreañey.
\v 29 Fitsakoreañe, hoe iraho, tsy ty azo fa i azey. Fa ino ty izaka’ ty ereñeren-tro’ ondatio ty fidadàko?
\v 30 Aa naho ikamako am-pañandriañañe le ino ty ifosàñ’ ahy amy nañandriañakoy?
\p
\v 31 Aa ke mikama he minoñe, hera inoñ’ inoñe ty anoe’ areo, hene anò handrengeañe an’ Andrianañahare.
\v 32 Ko mampitorifike o Jiosio ndra o Grikao, ndra i Fivorin’ Añaharey,
\v 33 hambañe ami’ty ampifaleko ze fonga ondaty amy ze raha iaby, ty tsy ipaiako tombo’e ho ahy, fa ho a i màroy, soa t’ie ho rombaheñe.
\v 34 Tsikombeo iraho hambañe amy te izaho ka ro mpiamy Norizañey.
\c 6
\s1 Ty Mpireketse Mifanisý
\p
\v 1 He ama’ areo ao ty aman-kabò ami’ty ila’e, ho vani’e hao ty miatre-jaka aolo’ o tsy vantañeo, fa tsy añatrefa’ o noro’eo?
\v 2 Ke tsy fohi’ areo te hizaka ty voatse toy o noro’eo? Aa kanao ho zakae’ areo ty voatse toy, tsy fievà’ areo hao ty hibiribiry ty sisý pilipito’e?
\v 3 Tsy fohi’ areo hao t’ie hizaka anjely? Somandrake o raha mioza ami’ty haveloñe toio?
\v 4 Aa naho manan-ko zakaeñe ami’ty haveloñe toy nahareo, hampizakae’ areo hao ze kede amo Fivorio ao?
\v 5 Ty hanalatse anahareo ty nanoako zay. To hao t’ie tsy ama’ ondaty mahihitse, mahafizaka añivo’ o rolongoo?
\v 6 Te mone maneseke rahalahy ty rahalahy, naho toe añatrefa’ o tsi-miatoo!
\v 7 Aa le gioke nahareo, t’ie mifampiatrek’ an-jaka. Tsy hamake anesehan-kakeo? Tsy ndra kitra’e nikatramoeñe?
\v 8 Aiy! ndra inahareo ro mandilatse fa mamerevere longo!
\p
\v 9 Ke amoea’ areo te tsy handova i Fifehean’ Añaharey o tsivokatseo. Asoao tsy ho fañahieñe: fa ke mpañarapilo, ke mpiamo fahasiveo, ke mpila vali’ ondaty, ke mpisare ampela, ke mpila-faly,
\v 10 ke mpampikametse, ke mpitsikirìke, ke mpitrini-mena, ke mpiteratera, he mpikatramo, songa tsy handova i Fifehean’ Añaharey\f + \fr 6:10  \ft Gal 5:19-21, Efe 5:3-5\f*.
\v 11 Nanahake zay ty ila’ areo. F’ie nampandroañe, navaheñe, vaho nampivantañeñe ami’ty tahina’ i \nd Talè\nd* \nd Iesoà\nd* Norizañey naho amy Arofon’ Andrianañaharen-tikañey.
\s1 Hakarapiloañe
\p
\v 12 Sindre azoko anoeñe, fe tsy songa mahasoa. Hene azoko anoeñe, fe tsy meteko hondevozeñe.
\v 13 Ty fisafoa ho ami’ty mahakama naho ty mahakama ho ami’ty fisafoa—fe ho rotsahen’ Añahare ie roe. Tsy natao ho fiolorañe vìlañe ty sandriñe, fa ho a i \nd Talè\nd*, vaho i \nd Talè\nd* ho a i fañòvay.
\v 14 Natroan’ Añahare i \nd Talè\nd* vaho hatroa’e amy haozara’ey ka tika.
\p
\v 15 Amoea’ areo hao te fangefange amy fañova’ i Norizañey o sandri’ areoo? Aa vaho hangalako ho amy tsimirirañey hao o fangefange’ i Norizañeio? Sondo’e zay!
\v 16 Hera nofi’ areo te ze mipiteke ami’ty tsimirirañe ro sandriñe raike ama’e? Fa hoe re: Ho nofotse raike i roroey.\f + \fr 6:16  \ft Fot 2:24\f*
\v 17 Le arofo raike ka ty mpipiteke amy \nd Talè\nd*.
\p
\v 18 Ibotitsiho o firañaotañeo. Toe alafe’e ao ze fonga hakeo anoe’ ondatio, fe mañakeo i sandri’ey ty mpañarapilo.
\v 19 Ke tsy fohi’ areo te kijà’ i Arofo Masiñe mimoneñe ama’ areo ao ty sandri’ areoo, ie ama’ areo boak’ aman’ Añahare? vaho tsy anahareo nahareo,
\v 20 fa vinily sarotse; aa le rengeo an-tsandri’ areo t’i Andrianañahare.
\c 15
\s1 Ty Fivañonan-ko velo’i Norizañey
\p
\v 1 Te hampandrendreke anahareo henaneo, ry longo, i talili-soa nitaroñakoy, i rinambe areoy naho ijohaña’ areoy;
\v 2 i entañe nitaroñakoy le maharombake te vontitireñe, tsy mone tsy vente’e i natokisa’ areoy.
\p
\v 3 Fa nitaroñeko ama’ areo ty lohà’ i rinambekoy, te nivilasy ho a’ o hakeon-tikañeo i Norizañey ty amo Sokitse Masiñeo,
\v 4 le nalenteke vaho natroatse amy andro faha-teloy ty amo Sokitse Masiñeo,
\v 5 le nisodehañe amy Kefasy vaho amy folo-ro’amby rey.
\v 6 Ie añe, le niboak’ aman-drolongo mandikoatse ty liman-jato; mbe veloñe ty hamaroa’e henaneo, fe miròtse ka ty ila’e.
\v 7 Le nipoteake am’ Iakobe re naho amo Firàheñe iabio,
\v 8 fara’e nisodehañe amako, zaho hoe ajaja tsy añom-bolañe;
\v 9 toe tsitso’ o Firàheñe iabio vaho tsy mañeva hatao Firàheñe, amy te nisamporeraheko i Fivorin’ Añaharey.
\v 10 Fe i fatarihan’ Añaharey ty maha zao ahy; naho tsy nizoeñe ho kòake i falalà’e amakoy, fa nitromake mandikoatse iereo iaby; toe tsy zaho, fa ty hasoan’ Añahare amako.
\v 11 Aa ke zaho he iereo, nitaroñe zahay vaho niantoke nahareo.
\s1 O Fivañonan-ko Veloñeo
\p
\v 12 Aa naho tseizeñe te nitroatse amy havilasiy i Norizañey, akore te manao ty hoe ty ila’e ama’ areo, te, Tsy eo ze o fivañona’ o vilasio zao?
\v 13 Fe naho tsy ampitroareñe o havilasio, le tsy nitroatse ka i Norizañey.
\v 14 Aa naho tsy natroatse i Norizañey, le tsy jefa’e o fitaroña’aio vaho kòake ty fatokisa’ areo,
\v 15 mbore zoeñe t’ie valolombelom-bande aman’ Añahare, amy te nitaroñe’ay ty aman’ Añahare te natroa’e i Norizañey, fe inao tsy natroa’e—ze ho nito naho tsy mivañom-beloñe o vilasio.
\v 16 Aa naho tsy mitroatse o fañòvao, le tsy natroatse ka i Norizañey.
\v 17 Aa naho tsy natroatse i Norizañey le tsi-vara ty fatokisa’ areo, fa mbe amo hakeo’ areoo
\v 18 vaho fa momoke ka o miròtse amy Norizañeio.
\v 19 Aa naho ty haveloñe toy avao ty itamantika i Norizañey, le amy ze hene ondaty itika ro lombolombo’ ty mahaferenay.
\p
\v 20 Fe toe natroatse amy havilasiy i Norizañey, i loha-voa’ o mirotseoy.
\v 21 Aa kanao añama’ t’indaty o havilasio, le añama’ t’indaty ka ty fivañona’ o vilasio.
\v 22 Fa hambañe amy te kila vilasy amy Dame ao, te hene ho velomeñe amy Norizañey,
\v 23 f’ie songa ami’ty filaha’e: i Norizañey ro sese-lengo’e, mandimbe aze o amy Norizañeio amy fitotsaha’ey,
\v 24 vaho ho tondroke i figadoñañey, ie atolo’e aman’ Añahare Rae i fifeheañey, naho fa rinotsa’e ze fonga fandili­añe naho fifelehañe vaho faozarañe.
\v 25 Amy te tsy mahay tsy hifehe ampara’ te fonga napoke ambane’ o fandia’eo o rafelahi’eo.\f + \fr 15:25 \ft Sab 110:1\f*
\v 26 I havilasiy ro rafelahy sehanga’e ho rotsaheñe.
\v 27 Ie kila nampi­ambanè’e am-pandia’e ao. Aa ie manao ty hoe:
\q1 kila nampiambanè’e am-pandia’e ao,\f + \fr 15:27 \ft Sab 8:6\f*
\p le malange te tsy añate’e i nampidoñe ze he’e ambane’ey.
\v 28 Ie kila nampiambanèñe ama’e, le i Anakey ro hiandaly amy Nampiambane ze he’e ama’ey, soa te ho andindimone’ ze halifora’e t’i Andrianañahare.
\p
\v 29 Aa naho tsy zay, ino ty hanoe’ o nilipotse ty amo nivilasio? Naho tsy mitroatse ka o nivilasio, ino ty ilipora’ iareo?
\v 30 Akore ka ty fiatrefa’ay feh’ ohatse lomoñandro?
\v 31 Eka, ry longo, ventèko amy fisengeako amy Talèntika \nd Iesoà\nd* Norizañeiy, t’ie mikenkañe boak’ andro.
\v 32 Aa naho fisalala’ ondaty ty nifandrakaraheko o biby hako e Efesosy añeo le ino ty nitombo’e amako? Naho tsy mivañoñe o vilasio, te mone:
\q1 Antao hikama naho hinoñe,
\q1 fa hikoromake te hamaray.\f + \fr 15:32 \ft Ies 22:13, 56:12\f*
\p
\v 33 Asoao tsy ho fañahieñe: Toe mañamavo havañonañe ty fiosoñan-draty.
\v 34 Mihendrea ami’ty fañeva’e, le ko mandilatse; fa eo ty tsy mahafohiñe an’Andrianañahare. Hanalatse anahareo ty nanoako zay.
\s1 I Sandry Nampivañonañey
\p
\v 35 He eo ty hanao ty hoe: Akore ty hahafitroara’ o loloo? naho an-tsandry inoñe ty hivotraha’ iareo?
\v 36 Ty minè! Tsy ho veloñe i tongise’oy naho tsy mate heike.
\v 37 Le ihe mitongy, tsy i ho vente’ey i tongise’oy, fa ty tabiry—he ampemba, ke ty ila’e.
\v 38 Fe i Andrianañahare ty manolotse vatañe ama’e, ze safiri’e, naho amy ze tabiry t’y ho vata’e.
\p
\v 39 Toe tsy hene hambañe ze atao nofotse; raike ty a ondatio, naho nofotse hafa ty a o bibi-hakoo, naho nofotse ila’e ty a o voroñeo vaho hafa ty a o fiañeo.
\v 40 Ao ka o sandrin-dike­rañeo naho o sandri’ ty tane toio; raike ty engen-dikerañe vaho hafa ty enge’ o an-tane atoio.
\v 41 Raike ty enge’ i àndroy le hafa ty enge’ i volañey naho hafa ty enge’ o vasiañeo vaho mifañambake ty enge’ ty vasiañe ami’ty vasiañe.
\p
\v 42 Izay ka ty fivañona’ o vilasio. Ie tinongy ho an-kamomohañe, fe hitroatse tsy ho an-kamomohañe,
\v 43 tinongy ho an-kamavoañe f’ie hatroatse ho aman’ engeñe; tinongy ho an-kaifoifoañe fe hatroatse ho aman-kao­zarañe,
\v 44 tinongy ho aman-tsan­dri’ ty tane toy f’ie hatroatse ho amam-pañòvan’ arofo. Kanao eo ty sandri’ ty tane toy, ao ka ty añ’ arofo.
\v 45 Hoe ka ty pinatetse:
\q1 Nanoeñe arofo veloñe t’i Dame,\f + \fr 15:45 \ft Fot 2:7\f*
\p indaty valoha’ey; Arofo mpameloñe ka t’i Dame tsitso’e.
\v 46 Fe tsy i añ’ arofoy ty nivaloha’e, fa i an-taney vaho zay i añ’ arofoy.
\v 47 Boak’ an-tane ao indaty valoha’ey vaho boak’ andindìñe ao indaty faharoey.
\v 48 Manahake i tan-taney o an-taneo vaho hambañe amy an-dike­rañey o andindìñeo.
\v 49 Le hanahake ty fisikinan-tika ty vinta’ i debokeiy, ty hisikinan-tika i vintan-dikerañey.
\p
\v 50 Le hoe raho, ry longo, tsy mahalova i Fifehean’ Añaharey ty nofotse naho lio vaho tsy mandova ty tsi-fihomahañe ty fihomahañe.
\v 51 Ingo itaroñako razan-drehake: Tsy songa hiròtse tikañe, fa sindre hiova,
\v 52 ami’ty manao zao, ami’ty tsy mahamaiñ’ive, amy feon’ antsiva honka’ey. Hipopò i antsivay naho hatroatse tsy ho momoke ka o loloo vaho hiova tikañe.
\v 53 Fa tsy mahay tsy hisikiñe i tsy mihomakey i mihomakey vaho hisikiñe o tsy fikoromahañeo o mete mikoromakeo.
\v 54 Aa ie misikiñe ty tsy mete momoke i mihomakey naho misikiñe o tsi-fikoromahañeo ty mikoromake le ho tendreke i tsaraeñe ty hoe:
\q1 Nagodra’ ty harebahañe ty havilasy.\f + \fr 15:54 \ft Ies 25:8\f*
\v 55 O Havilasio, aia ty fandrebaha’o?
\q1 O Tsikeokeokeo, aia ty finipoha’o? \f + \fr 15:55 \ft Hos 13:14\f*
\p
\v 56 Hakeo ro finipoha’ o havi­lasio vaho i Hake ro haozara’ o tahiñeo.
\v 57 Fe andriañeñe t’i Andrianañahare Mpanolotse antika i fandrebahañey añamy Talèntika \nd Iesoà\nd* Norizañey.
\p
\v 58 Ie amy zao, ry longo sarotse, migahiña, mijadoña; mahimbaña nainai’e amo fitoloña’ i \nd Talè\nd*o, fohiñe te tsy kafoake ty fitromahañe amy \nd Talè\nd*.
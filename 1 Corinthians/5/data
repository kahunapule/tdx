\c 5
\s1 Anò Añombelahimavo
\p
\v 1 Fa miboele te ama’ areo ty fifampirañaotañe, toe hakarapiloañe tsy amo kilakila’ ndatio: te eo ty miharo-lamba amy valin-drae’ey!
\v 2 Akore te iebotsebora’ areo! tsy hamake ho nandala? soa te ho naitòañe i nanao zay.
\v 3 Aa naho zaho, ndra te tsy eo am-batañe, le miatreke an-troke vaho fa zinakako i nanao zay, manahake t’ie eo.
\v 4 Ie mivory amy tahina’ \nd Iesoà\nd* Talèntikañey, le ama’ areo an-troke raho, ami’ty haozara’ \nd Iesoà\nd* Talèntikañey,
\v 5 aa le aseseo amy mpañìnjey indatiy handro­tsahañe i haondati’e hambo’ey, soa te ho rombaheñe ami’ty andro’ i \nd Talè\nd* \nd Iesoà\nd* i arofo’ey.
\p
\v 6 Tsy mete ty firoharohà’ areo; tsy fohi’ areo hao te mahatsi­tsike ty boko’e ty lalivay kede.
\v 7 Kohezo soa o lalivay hambo’eo soa t’ie ho boko’e vao, manahake t’ie tsy aman-dalivay, fa nisoroñañe ho antika i Norizañey, i Fihelan-tikañey\f + \fr 5:7 \ft Avo 12:3\f*
\v 8 Aa le antao hiambeñe i sabadidakey, tsy an-dalivay hambo’e, tsy an-dalivain-kalo-tserehañe naho haratiañe, fa ami’ty tsy aman-dalivai’ i hatsò-troke naho hatòy.
\p
\v 9 Nisokirako amy taratasikoy te tsy hitrao-drehake amo manao hakarapiloañeo,
\v 10 fe tsy t”ie ze fonga karapilo’ an’ tane atoy ndra ze mpihàñe naho mpikatramo ndra ze mpañori-pahasive, amy t’ie tsy mahay tsy ho niakatse an-tane atoy.
\v 11 Fe nisokirako te tsy hitraofa’areo ty miantoñoñe ho longo, te mone mpandrañaotse ndra mpitsikirìke, ndra mpitorom-pahasive, ndra mpañinje, ndra mpijike, ndra mpikatramo. Ko itraofam-pikama. ­
\v 12 Inoñe ty izakako o alafe’eo? Tsy zakae’ areo hao o ama’ areoo?
\v 13 I Andrianañahare ty hizaka o alafe’eo, fe
\q1 Aitò ama’ areo i tsivokatsey.\f + \fr 5:13 \ft Its 13:5, Oni Its 17:7,12; 19:19; 21:21; 22:21,24; 24:27\f*
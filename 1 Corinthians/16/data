\c 16
\s1 Kipopòke ho a Ierosaleme
\p
\v 1 Aa ty amy fanontonañe ho amo noro’eoy, manahake i nampanoeko o Fivory e Galateoy ty hanoe’ areo:
\v 2 Ie amy loak’ andro’ i \nd Sabotse\nd*y, le sambe mañajà an-driha ao tandrife’ ty vokatse\f + \fr 16:2 \ft Rom 15:28\f* nitahiañ’ aze, soa tsy anontonañe ka naho avy iraho.
\v 3 Ie mipotìtse eo iraho, ze sitra’areo an-taratasy, ro hahitriko mb’e Ierosaleme añe hinday o natonto’ areo an-tsatrin-troo.
\v 4 Aa naho mahasoa ty hombako mb’eo, le hindre lia amako iereo.
\s1 Fisafiri’ i Paoly amy Fañaveloa’ey
\p
\v 5 Ho tiliheko nahareo naho fa niranga i Makedonia, fa ho soroheko ty Makedonia;
\v 6 le mete hañialo ama’ areo, ke hiasotry ao, hampionjona’ areo mb’amy liakoy mb’eo, ndra te homb’ aia.
\v 7 Toe tsy te hihelañako tilike ami’ty liako henanekeo, fa itamako ty hitambatse ama’ areo ao naho satri’ i \nd Talè\nd*.
\v 8 F’ie hañialo e Efesosy añe hey ampara’ i Halimampoloy,
\v 9 amy te misokake ho ahy ty lala mangadagadañe mete mahavokatse, fe maro ty misebañe.
\p
\v 10 Aa naho pok’eo t’i Timoty, le ampitraofo ao tsy an-tahotse, amy te o tolon-draha’ i Talèo ty anoe’e manahake o fanoekoo.
\v 11 Le ko mete’areo sirikaen-dre, fe ampionjono an-kanintsiñe, hito­tsaha’e amako, fa itama’ay naho o longoo.
\p
\v 12 Le i Apolosy longontikañey, nimaneako osike ty homba’e mb’ama’ areo mb’eo mindre amo ralalahio, fe tsy nisatrie’e hey ty hañavelo. Toe homb’eo re ami’ty mahamete.
\s1 Figadoña’e
\p
\v 13 Mitaòa, mifahara am-patokisañe, mifanehafa hoe fanalolahy vaho maozara.
\v 14 Anò am-pikokoañe ze hene toloñe’ areo.
\p
\v 15 Miambane ama’ areo iraho ry longo, (fohi’ areo o añ’anjomba’ i Stefanasio, ty lohavoa’ i Akaia naho nijadoñe ho mpifanehake hitoroñe o noro’eo;)
\v 16 te hiambaneañe o hambañe ama’eo, naho amy ze mpañolotse i fitoloñañey iaby.
\v 17 Mahaehake ahy ty nikoneha’ i Stefanasy naho i Fortonato naho i Akaiko, amy t’ie nañeneke ze tsy niampe tama’ areo,
\v 18 naho nampazava ty troko naho ty anahareo; aa le onjono ty manahake iareo.
\s1 Fisalamañe Fara’e
\p
\v 19 Mañontàne anahareo o Fivory e Asia añeo. Salamae’ i Akoila naho i Prisilae vaho i Fivory añ’anjomba’ iareoy, ami’ty haporean’ arofo’e amy \nd Talè\nd* ao.
\v 20 Añontanea’ o longo iabio. Mifanalamà ami’ty oroke miavake.
\v 21 Anoniako an-tañako etoañe: לופ
\v 22 Ee te hafàtse ze tsy mikoko i \nd Talè\nd*. Mb’etoa ry \nd Talè\nd*!
\v 23 Ho ama’ areo ty hasoa’ \nd Iesoà\nd* \nd Talè\nd* Norizañey.
\v 24 Ama’ areo iaby am’ \nd Iesoà\nd* Norizañey ty fikokoako. Amena.
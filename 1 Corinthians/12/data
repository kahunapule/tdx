\c 12
\s1 o Falalàn-Trokeo
\p
\v 1 Ty amo falalàn’ arofoo, ry longo, tsy teako hamoea’ areo.
\v 2 Fohi’ areo t’ie mbe nifehèa’ ty voatse toy\f + \fr 12:2 \ft Efe 2:11, 4:17, Pe I 4:3, Te I 4:5\f*, le nampandriheñe mb’amo raha fahasive moañeo, toe nikozozoteñe mb’eo.
\v 3 Aa le ampahafohineko, te tsy ia ty ampivolañe’ i Arofon’ Añaharey ty hoe: Afàtse t’Iesoà, vaho tsy eo ty mahafisaontsy ty hoe: \nd Iesoà\nd* ro \nd Talè\nd*, naho tsy i Arofo Masiñey.
\p
\v 4 Miambakambake o fala­làñeo, fe raike i Arofoy.
\v 5 Mizara­zara o fitoroñañeo, fe raike t’i \nd Talè\nd*.
\v 6 Ankafankafa o tolon-drahao fe raike t’i Andrianañahare mifanehake ami’ty halifora’ ze he’e, vaho
\v 7 songa anolora’e vintañe raike boak’ amy Arofoy ho fañasoàñe i màroy;
\v 8 anolora’e tsaran-kihitse amy Arofoy ty raike, le tsaran-kaharendrehañe amy Arofoy ty ila’e,
\v 9 le fatokisañe amy Arofoy ty ila’e, naho falalàm-pampijangañe amy Arofoy avao ty ila’e
\v 10 naho fanoan-draha-tsitantane ty ila’e naho fitokiañe ty ila’e naho fahatsikaritam-pañahy ty ila’e naho fisaontsy-ankafan­kafa ty ila’e vaho fandikañe fisaontsy ty ila’e.
\v 11 Fe Arofo raike ty manao i hene rezay, songa andiva’e ze satrie’e.
\s1 Foto’e Raike, Singa’e Maro
\p
\v 12 Aa le hambañe amy te raike ty sandriñe fe maro o fangefange’eo, le ndra te maro o fangefange’eo, toe sandriñe raike, manahake zay i Norizañey.
\v 13 Toe ami’ty Arofo raike tika ro songa nalipotse amy fañòvay ao—ke Jiosy he Grika, ke ondevo he midada—sindre nampinomeñe amy Arofoy.
\p
\v 14 Toe tsy raike o fangefange an-tsandriñeo fa maro.
\v 15 Aa naho nanao ty hoe ty fandia: Kanao tsy fitàn-draho, tsy mpiamy fañòvay. Tsy manebañe aze tsy ho mpitraoke amy sandriñey zay.
\v 16 Le ie manao ty hoe ty ravembia: Kanao tsy fihaino iraho, tsy mpiamy fañòvay. Tsy mikalañe aze tsy ho mpitraoke amy sandriñey zay.
\v 17 Naho ni-fihaino iaby i fañòvay, aia ty hijanjiña’e? Naho ni-fijanjiñañe iaby, aia ty hiantsona’e?
\v 18 Ie amy zao, songa nalahan’ Añahare amy satri’ey o mpitraok’ amy fañòvaio.
\v 19 Aa naho sindre raha raike avao o fangefangeo, ino ty maha sandriñe aze?
\v 20 Ie amy zao, maro o fangefangeo fe raike ty sandriñe.
\v 21 Tsy mahavolañe ty hoe ami’ty fitàñe ty fihaino: Tsy paiako irehe; ndra ty añambone amo fandiao ty hoe: Tsy ipaiako.
\v 22 Fe o mpitrao-tsandriñe atao malemeio ro toe paiàñe.
\v 23 Mbore onjonen-tika o amy sandriñe ataontika ho ambane lohàñeo, naho ampihaminen-tikañe engeñe o fangefange tsy sengeñeo,
\v 24 f’ie tsy paia’ o fangefange mahaboleakeo, fa rinanjin’ Añahare ho raike i fañòvay vaho tinolo’e asiñe ambone o fangefange tsy aman’ asiñeo,
\v 25 soa tsy hifañambakambake i fañòvay, fa hene hifampiatrake mira o fangefangeo.
\v 26 Aa ie misotry ty fange’e raike, mindre miore ama’e o fangefangeo; ie asiñeñe ty fange’e, le miharo firebeke ama’e o fangefangeo.
\p
\v 27 Toe fañòva’ i Norizañey nahareo, songa fangefange ama’e.
\v 28 Le nitendrèn’ Añahare amy Fivoriy ho valoha’e o Firàheñeo; faharoe o mpitokio, fahatelo o mpañokeo, le o raha-tsitantaneo, le o falalàm-panahàñeo, o fañimbàñeo, o fifeheañeo vaho o saontsy ankafankafao.
\p
\v 29 Songa Firàheñe hao? Sindre mpitoky hao? hene mpañoke hao? Sindre mpanao raha tsitantane hao?
\v 30 Fonga amam-palalàm-panahàñe hao? Sindre misaontsy am-pameleke hao? Hene mpandika hao?
\v 31 Fe imaneo o falalàñe amboneo vaho mbe hitoroako ty sata fanjàka.
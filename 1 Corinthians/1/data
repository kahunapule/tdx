\c 1
\s1 Fisalamañe
\p
\v 1 I Paoly, kinanjy ho Firàhe’ \nd Iesoà\nd* Norizañey ami’ty satrin’ arofon’ Añahare, naho i Sostena rahalahy.
\v 2 Ho ami’ty Fivorin’ Añahare e Korinto añe, ho amo nampiavahe’ \nd Iesoà\nd* Norizañeio, o kinanjy ho noro’eo, miharo amy ze hene mpikanjy ty tahina’ \nd Iesoà\nd* Talèntika Norizañey ndra aia aia, i \nd Talè\nd*’ iareo naho antikañey.
\v 3 Hasoa ama’ areo naho fañanitsiñe boak’ aman’ Añahare Raen-tika naho \nd Iesoà\nd* \nd Talè\nd* Norizañey.
\s1 Fañandriañañe
\p
\v 4 Andriañeko nainai’e t’i Andrianañahareko ty ama’ areo, ty hasoan’ Añahare natolotse anahareo am’ \nd Iesoà\nd* Norizañeiy,
\v 5 ie ama’e ro niaboeñe amy ze lafi’e iaby an-tsara heneke naho an-kihitse fonitse,
\v 6 ie niventèñe ama’ areo ty fitaroñañe i Norizañey.
\v 7 Aa le tsy eo ty tsy eneñe ama’areo amo falalàñe iabio, hene rototse mitamà ty fiboaha’ i Talèntika \nd Iesoà\nd* Norizañey.
\v 8 Ie ty hampijadoñe anahareo sikal’ am-pigadoña’e añe, tsy hanan-kila amy andro’ i Talèntika \nd Iesoà\nd* Norizañeiy.
\v 9 Migahiñe t’i Andrianañahare nikanjy anahareo ho amy fifampilongoañe amy Ana’e, Talèntika \nd Iesoà\nd* Norizañeiy.
\s1 Mifañambake am-Pivory ao
\p
\v 10 Ie amy zao, mañosike anahareo raho ry longo, amy tahina’ i Talèntika \nd Iesoà\nd* Norizañeiy, ty hiharo saontsy, tsy hifampiriaria, f’ie ho fonireñe ho raike an-kilala naho raike an-tsafiry.
\v 11 O ry longo, fa natalili’ o mpiamy Kloaio amako t’ie amam-pifandierañe;
\v 12 ty anoako zao, le te ao ty manao ty hoe: mpiamy Paoly raho, le ty raike: amy Apolosy raho, naho ty raike: amy Kefasy raho, vaho ty ila’e: izaho amy Norizañey.
\v 13 Aa vaho mitsiriaria hao i Norizañey? Pinèke ho anahareo hao t’i Paoly? He nalipotse ami’ty añara’ i Paoly?
\v 14 Andriañeko t’i Andrianañahare te tsy ia ama’ areo ty nalipoko naho tsy i Krispo naho i Gaio avao,
\v 15 ke eo ty hanao ty hoe t’ie nilipotse ami’ty añarako.
\v 16 (Toe nalipoko ka o añ’an­jomba’ i Stefanasio. Fa tsy apo­tako ze ila’e mete ho nampiliporeko.)
\v 17 Toe tsy nañitrik’ ahy handipotse i Norizañey, fa ty hitaroñe i talili-soay, tsy an-dreha-kante kera hampikoaheñe i hatae’ ajale’ i Norizañeiy.
\s1 ty Hihin’ Añahare naho ty Haozara’e
\p
\v 18 Toe borosode amo mikoromakeo ty tsara’ i hatae’ ajaley, fe haozaran’ Añahare amantika rombaheñeo.
\v 19 Fa hoe ty pinatetse:
\q1 Ho rotsaheko ty hihi’ o mahihitseo, naho
\q1 hakafitse ty hilala’ o mahilalao.\f + \fr 1:19 \ft Ies 29:14; Oni Mat 11:25, Rom 1:22\f*
\p
\v 20 Aia ze o mahihitse zao? Aia ty mahay taratasy? Aia ty mpionim-piheotse ami’ty sa’ toy? Tsy nanoen’ Añahare hanèñe hao ty hilala’ ty tane toy?
\v 21 Ie amy hihin’ Añaharey, kanao tsy nampahafohiñe an’ Andrianañahare ty hihi’ ty tane toy, le nisatrien’ Añahare ty han­drom­bake ze mahafiantoke ami’ty hagegea’ i tsara taroñeñey.
\v 22 Toe mipay viloñe o Jiosio, naho mitsoe-kihitse o Grikao;
\v 23 fe mitaroñe i Norizañe pinèkey zahay: ie boloko fitsikapia’ o Jiosio, naho hadagolàñe amo Grikao;
\v 24 fe amo kinanjio, he te Jiosy ke Grika, le ie ty haozaran’ Añahare naho ty hihin’ Añahare.
\p
\v 25 Fa mahihitse te am’ondatio ty hagegean’ Añahare, naho maozatse te am’ondatio ty haifoifoan’ Añahare.
\v 26 Haraharao i nikanjiañe anahareoy: tsy nimaro ty nahihitse amo nofo­tseo, tsy nimaro ty fanalolahy, tsy niampeampe ty ana-donake.
\v 27 Fe jinobon’ Añahare o gege an-tane atoio hanalatse o mahilalao, naho jinobon’ Añahare o maifoifo’ ty tane toio haña­meñatse o jomakeo;
\v 28 jinobon’ Añahare o tsy vara’ ty tane toio naho o mavoiñeo vaho o atao tsy vente’eo, hampikoaha’e o raha eoo,
\v 29 soa te tsy eo ty nofotse hirengevoke añatrefan’ Añahare.
\v 30 Ie ro maha am’ \nd Iesoà\nd* Norizañey anahareo, Ie ty nanoan’ Añahare hihitse naho havantañañe naho fiavahañe vaho fijebañañe an-tika,
\v 31 soa te, amy pinatetse ty hoe:
\q1 Ze mirenge, Ee te i \nd Talè\nd* ro firengea’e\f + \fr 1:31 \ft Iir 9:23-24\f*.
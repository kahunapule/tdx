\c 4
\s1 Miambanea aman’Añahare
\p
\v 1 Hirik’aia o aly naho fifandierañe ama’ areoo? Tsy o fañiria’ areoo hao ty mitrobo añ’ova ao? 2Mikirañe f’ie tsy manañe, mamono; mihàñe fe tsy mahazo, naho mifandietse vaho mialy, f’ie tsy manañe amy te tsy mihalaly, 3mihalaly fe kanao tsy tendreke, vàlañe i hatakey, ie ho nirite’areo an-kadrao avao. 4Ry karapilo! Tsy apota’ areo hao te falaiñañe an’ Andrianañahare ty firañetañe ami’ty voatse toy?\f + \fr 4:1  \ft Mat 13:22, Lke 4:5-6, 14:33 Rom 12:2,\f* Aa le ze te ho rañe’ ty tane toy manao ty vata’e ho rafelahin’ Añahare. 5Hera atao’ areo te tsy aman-tali’e ty itsara’ i sokitse masiñey? Mañiriñe am-pihàñañe hao ty Arofo mimoneñe aman-tikañe ao? 6Fe itolora’e fañisoham-bey. Zay ty anoe’e ty hoe:
\q1 Zeharen’ Añahare ty mpiebotsebotse,
\q1 fe tolora’e arofo ty mpirèke.\f + \fr 4:1  \ft Rzs 3:34\f*
\p 7Aa le miambanea aman’ Añahare. Liero i mpañìnjey, le hibioñe. 8Harineo t’i Andrianañahare, le hitotofa’e. Mandiova fitàñe ry mpanan-kakeo vaho mañefera arofo ry mpanao sadrò-lahiagao. 9Mihontoha, mandalà naho mangololoiha; afotero ho firovetañe ty fitohafa’ areo vaho halonjerañe ty haeha’ areo. 10Miambanea aolo’ i \nd Talè\nd* le hongahe’e.
\p 11O ry longo, ko mifamokafoka. Mañìnje Hake naho mizaka Hake ty mañìnje rahalahy ndra mizaka longo; le kanao maniñe Hake, tsy mpañambeñe Hake, fa mpizaka. 12Raike t’i Mpanolotse Hake, Ie ty maharombake naho maharo­tsake. Ia v’iheo te hizaka ondaty?
\s1 Rengeñe hao ty Hamaray?
\p 13Hete! ie manao ty hoe: Ke anito, he hamaray, le hionjoñe mb’an-drova an-koe añe zahay, ho tambatse añe taoñe raike hanao takinake vaho hanontom-bara. 14Fe tsy apota’ areo te inoñe ty ho fiai’ areo te hamaray, ie toe zono miboak’ aniany vaho mimiañ’ añe. 15Hàmake hanoeñe ty hoe: Naho satri’ i \nd Talè\nd*, te ho velon-jahay le hanao zao naho zao. 16F’ie miroharoha am-pirengevohañe henaneo, toe raty o fisengeañeo. 17Le aman-kakeo ze mahafohiñe ty soa hanoe’e fe tsy anoe’e.
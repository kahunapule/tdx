\c 5
\s1 Hatahata amo Mpañalealeo
\p
\v 1 Hete! ry mpañalealeo, miroveta naho mitoreòva amo hasotriañe hivo­trak’ ama’ areoo.
\v 2 Fa momoke ty vara’ areo, nihanem-bararaoke o saro’ areoo.
\v 3 Herefeñe ty volamena naho ty volafoti’ areo, toe ho sesehe’ ty harefesa’e, hampibotseke ty nofo’ areo hoe afo, ie nahaja’ areo ho amo andro honka’eo o vara’ areoo.
\v 4 Inao! Mitoreo ty rima’e o mpièke nanatake o tete’ areoo, ie nahaja’ areo avao. Fa nitakats’ an-dravembia’ i \nd Talè\nd*’ i màroy\f + \fr 5:1 \ft Iir 22:13\f* ty fitoreova’ o mpanatakeo.
\v 5 Ie toe niagaregañe an-tane atoy naho niaiñañoleñañe, nañavondra-troke ho amy andro fandentàñey,
\v 6 Mamàtse naho mañoho-doza amy vañoñey, ie tsy nanohetse.
\s1 Mifeaha Faloviloviañe
\p
\v 7 Mahaliñisa arè ry longo, ampara’ ty fitotsaha’ i \nd Talè\nd*. Oniño ty fahaliñisa’ i mpiavay ty voka-tsoa’ i taney, ie liñisa’e ampara’ te avy i loha-orañey naho i oran-jobay.
\v 8 Mahaliñisa, mihaozara troke, fa an-titotse ty fitotsaha’ i \nd Talè\nd*.
\v 9 Ko mifamarahy ry longo, tsy mone ho zakaeñe. Hehe te mijohañe an-dalañe eo i Mpizakay.
\v 10 O koahe, rendreho o mpitoky nisaontsy amy tahina’ i Talèio ho fandrazañañe ty fahaliñisañe naho hasotriañe.
\v 11 Ataon-tika haha ty mahafifeake. Toe jinanji’ areo ty fahaliñisa’ i Joba naho niisa’ areo ty nanoe’ i \nd Talè\nd*, fa lifon-kalèn’ arofo naho fiferenaiñañe t’i \nd Talè\nd*.
\v 12 Mandikoatse ie iabiy, ry longo, ko mifanta—he amy like­rañey, ke ami’ty tane toy, hera am-panta ila’e, fe anò eka ty eka’ areo, naho Aiy! ty tsie’ areo, tsy mone hampihotrahan-jaka.
\s1 Mihalalia am-Patokisañe
\p
\v 13 Ia ama’ areo ro misotry? Soa re te hihalaly. Ia ty ehake? Ehe t’ie hisabo.
\v 14 Ama’areo ao hao ty siloke? Soa re te hikanjy o bei’ i Fivoriio hihalaly ho aze, hañosoran-tavoñe amy tahina’ i \nd Talè\nd*y,
\v 15 Ie mihalaly am-patokisañe ro mahajangañe i natindriy vaho hatroa’ i \nd Talè\nd*. Ie nandilatse, le hafahañe.
\v 16 Aa le mifampiantofa tahiñe vaho mifampihalalia le ho jangañe. Mahatafe­tetse raha maro ty halaly toloñe’ ty vantañe.
\v 17 Ondaty nira-vintañe amantika t’i Elia, ie nihalaly ty tsy hahavian’ orañe, le tsy niavy an-tane atoy naho tsy niritse hey ty taoñe telo-tsi-enem-bolañe.
\v 18 Ie nihalaly indraike, le nampikojojoahe’ i likerañey i orañey vaho nahatoly sabo ty tane.
\p
\v 19 Ory longo, naho ama’ areo ty mandifik’ ami’ty hatò, vaho eo ty mampoly aze,
\v 20 Le maharendreha te ze mampitolike ty mpanan-kakeo amy fandilara’e i lalañey ro handromba-piaiñe tsy hihomake vaho handembeke tahiñe maro\f + \fr 5:1 \ft Its 10:12\f*.
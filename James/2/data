\c 2
\s1 Adono ty Firihiañe
\p
\v 1 O ry longo, toloño tsy am-pirihiañe ty fatokisa’areo am’\nd Iesoà\nd* Norizañe Talèn-bengen-tikañey. 2Aa naho mimoak’ am-pivori’ areo ao t’indaty mibange volamena, an-tsaroñe marerarera, vaho mizilik’ ao ka ty rarake rotarota, 3le ie mañisoke i misaroñe soay, ami’ty hoe: Ingo ty toe-tsoa hiambesara’o, fe amy poi’ey ty hoe: Mijohaña ey hoek’eo, ndra ty hoe: Mikopepaha an-tomboko etoa, 4tsy fa nifampirihy hao, nanao satam-pizaka raty tse­reke? 5Tsendreño ry longo sarotse: Tsy jinobon’ Añahare hao ondaty rarake am-pihaino’ ty voatse toio ho mpañaleale am-patokisañe vaho mpandova i fifeheañe nampitama’e o mikoko azeo? 6Fe ndra binote’ areo i rarakey. Tsy ty mpiefoefo hao ty mamorekeke naho mikozozotse anahareo mb’an-jaka añe? 7Tsy ie hao ty mañinje i tahinañe aman-kasy ikanjiañe anahareoy?
\p 8Aa naho toe henefe’ areo i Hàm-pifeheañe amy sokitse masiñey manao ty hoe:
\q1 Kokò ondatio manahake ty vata’o,\f + \fr 2:1  \ft Sor 19:18\f*
\p le manao soa. 9F’ie mirihy, le mandilatse naho voa-fatse amy Hake, fa mpiola. 10Amy te ndra iaia mañambeñe ty halifora’ i Hake fe mandilatse lily raike, le voa-zaka am’iaby. 11I nanao ty hoe:
\q1 Ko mañarapilo,
\p ro nanao ty hoe ka,
\q1 Ko mañè-doza.\f + \fr 2:1  \ft Avo 20.13-14\f*
\p Aa naho tsy mañarapilo rehe, fe mamono ondaty, le mpañota Hake. 12Aa le misaontsia vaho mañaveloa hambañe amo ho zakaeñe ty amy Hake mampidadaio\f + \fr 2:1  \ft Iak 1:25, Jao 8:32-36\f*, 13fa zaka tsy aman-tretrè ty ho amy tsy miferenaiñe. Toe reketen-tretrè ty zaka.
\s1 Fatokisañe naho Havokarañe
\p 14O korahe, inoñe ty mahasoa ondaty te manao mpiantoke f’ie tsy mitoloñe? Haharombak’ aze hao o fiantofa’eo? 15Aa naho mihalo tsy aman-ko kamaeñe ty rahalahy ndra rahavave, 16le anoa’ ty raik’ ama’ areo ty hoe: Akia, manitsiña, mangatsaka­tsaha naho mianjaña, fe tsy itolora’o ze paia’ i sandri’ey, inoñe ty soa azo’e? 17Ie amy zao, mate ty fiantofañe miereñereñe tsy mitoloñe. 18Hera eo ty hanao ty hoe, Amam-piantofan-drehe, fa fitoloñañe ty ahy. Aboaho amako i fiantofa’o tsy maha-pi-drahay, le haboako ama’o amo satakoo ty fatokisako. 19Iantofa’o te raike t’i Andria­nañahare\f + \fr 2:1  \ft Its 6:4\f*! Hasirìty! Manao soa, miantoke ka o koko­lampao vaho mititititike. 20Satri’o hao, ry seretse, ty hahafohiñe te tsy vara ty fiantofañe tsy mitoloñe? 21Tsy nivantañe’ o fitoloña’eo hao t’i Abraàme raen-tikañe ie nañenga Isaka ana’e an-kitrely? 22Tsy oni’o hao te nifanehak’ amy fatokisa’ey o sata’eo naho nañeneke i fatokisa’ey o fitoloña’eo? 23ie nahafonitse i sokitse masiñe manao ty hoey:
\q1 Niantok’ an’ Andrianañahare t’i Abraàme le nivolilieñe ho havantañañe ama’e\f + \fr 2:1  \ft Fot 15:6\f*
\p vaho natao rañen’Añahare\f + \fr 2:1  \ft Ies 42:8, Fi II: 20:7\f*. 24Inao! ampivantañe’ i fitoloña’ey t’indaty fa tsy i fiantofa’ey avao. 25Nanao zay i Rahaba tsimirirañe, tsy nampivantàñem-pitoloñañe hao re ie nanoe’e añ’anjomba i nahitrike rey vaho nampomba’e mb’an-dalan-kafa mb’eo? 26Eka, hambañe amy te mihomake ty sandriñe tsy amañ’arofo; le mate ka ty fiantofañe tsy aman-tsata.
\c 18
\p
\v 1 Ie andro maro añe, le niheo amy Elià ty tsara’ \nd Iehovà\nd*, amy taom-paha-teloy ami’ ty hoe: Akia, miatrefa amy Akabe, fa hampahaviako orañe ty tane toy.
\v 2 Aa le niheo mb’eo t’i Elià hiatrek’ amy Akabe.
\p Toe nampalovilovy ty san-kerè e Somerone ao.
\v 3 Le kinanji’ i Akabe t’i Obadià\f + \fr 18:3 \ft Obadià: mpitoro’ Iehova\f* mpamandroñe i anjombay (toe mpañeveñe am’\nd Iehovà \nd*t’i Obadià;
\v 4 fa teo te nañitoa’ Iizebele o mpitoki’ \nd Iehovà\nd*o, le rinambe’ i Obadià ty mpitoky zato naho naeta’e ki-limampolo an-dakato ao vaho finaha’e mofo naho rano.)
\v 5 Fa hoe ty asa’ i Akabe amy Obadià, Akia, tsitsiho i taney, mb’ amy ze rano manganahana naho mb’amo torahañeo hera hahaisak’ ahetse tika handrombahañe o soavalao naho o borìkeo ho veloñe, tsy mone ho motso aman-tika o hare iabio.
\v 6 Aa le nifanjarà’ iereo i taney hirangà’ iareo; nanjenge mb’ añ’ ila’e t’i Aka­be, vaho nitakio­kioke mb’añ’ ila’e t’i Obadià.
\v 7 Aa ie amy fañaveloa’ey t’i Obadia le nifanalaka ama’e t’i Elià; ie niisa’e, le nihotrak’ an-dahara’e, nanao ty hoe: Tsy i Elià talèkoy v’iheo?
\v 8 Le hoe ty natoi’e, Zaho ‘nio; akia, taroño amy talè’oy ty hoe, Atoy t’i Elià.
\v 9 Le hoe re, Ino o hakeokoo, te hasese’o am-pità’ i Akabe ty mpitoro’o hanjevoa’e?
\v 10 Kanao veloñe t’\nd Iehovà \nd*An­dria­nañahare’o, tsy eo ty fifeheañe ndra fifelehañe tsy nañiraha’ i talèkoy hitsoeha’e; le ie nanao ty hoe, Tsy atoy re, le nampifantae’e i borizàñey naho i fifeheañey t’ie tsy naharendrek’ azo.
\v 11 Ie amy zao, hoe ty saontsi’o: Akia, taroño amy talè’oy. Inao, fa atoy t’i Elià.
\v 12 Ie amy zay, vata’e hienga azo raho le ha­sese’ ty Tio’ \nd Iehovà \nd*mb’amy amoeako añey rehe; aa ie miheo mb’amy Akabe mb’eo hata­liliko, vaho tsy mahatendrek’ azo, le havetra’e; toe mpañeveñe am’ \nd Iehovà \nd*ty mpitoro’o sikal’ ami’ ty nahajalahy ahy.
\v 13 Tsy naboak’ amy talèkoy hao ty nanoeko, ie nanjamañe o mpitoki’ \nd Iehovà\nd*o t’Iizebele? t’ie nañetake ondaty zato, mpitoki’ \nd Iehovà\nd*o ki-limampolo an-dakato ao vaho nifa­hanako mofo naho rano?
\v 14 Le ihe manao ty hoe: Akia, taroño i talè’oy ty hoe: Inao, atoy t’i Elià, hanjevoa’e ahy.
\v 15 Aa le hoe t’i Elià: Kanao veloñe t’\nd Iehovà\nd*’ i Màro fijohañakoy, toe hiatrek’ aze raho te anito.
\v 16 Aa le niavotse t’i Obadià hifanalaka amy Akabe, le tinaro’e ama’e vaho nimb’eo t’i Akabe hifañaoñe amy Elià.
\p
\v 17 Ie nitendreke i Elià t’i Akabe, le hoe t’i Akabe ama’e: Ihe v’zao, ty mpitrobo Israele?
\v 18 Le hoe ty natoi’e: Tsy zaho ty mitrobo Israele fa ihe naho ty anjomban-drae’o, kanao tsinambolitio’ areo o lili’ \nd Iehovà\nd*o vaho norihe’o o Baaleo.
\v 19 Akia, ampañitrifo, vaho atontono amako mb’etoa iaby t’Israele an-kaboa’ i Karmele ey naho i mpitokim-Baale efa-jato-tsi-limampolo rey, naho i mpitoki’ i Aserà efa-jato mpikama am-pandambaña’ Iizebele rey.
\v 20 Aa le nampañitrife’ i Akabe o ana’ Israele iabio vaho natonto’e an-kaboa’ i Karmele eo o mpitokio.
\p
\v 21 Nitotofe’ i Elià ondatio, le nanoa’e ty hoe: Ampara’ te ombia ty mbe hifejofejo añivon-tsafiry roe? Naho \nd Iehovà \nd*ro Andrianañahare, oriho, fa naho i Baale ka, le oriho. Tsy nahakofò-bolan-draike ondatio.
\v 22 Le hoe t’i Elià am’ ondatio. Zaho le zaho avao ty mpitoky honka’ \nd Iehovà\nd*; fe ondaty efa-jato-tsi-limampolo ty mpitoki’ i Baale.
\v 23 Aa le ampanoloro bania roe zahay, ho joboñe’ iereo ty a iareo, naho ho lilie’ iareo vaho hasampe amo hatae’eo, fa tsy hasiañ’ afo ty ambane’e ao; le zaho ka ty hikotepe ty bania ila’e naho hapoko ambone’ ty hatae vaho tsy hamiañako afo ty ambane’e ao.
\v 24 Tokavo amy zay ty añaran-drahare’ areo, le ho kanjieko ty tahina’ \nd Iehovà\nd*; vaho ze Andrianañahare manoiñe an’afo, Ie ro Andrianañahare. Hene nanoiñe ondatio nanao : Saontsy soa zay.
\v 25 Le hoe t’i Elià amo mpitoki’ i Baaleo: Joboño’ areo ty bania’ areo, le hajario heike, amy t’ie maro, le tokavo ty añaran-drahare’ areo, fe ko mamiañ’ afo.
\v 26 Aa le rinambe’ iareo ty bania natolotse naho hinajari’ iereo vaho tinoka’ iareo ty añara’ i Baale mifototse amy maraindraiñey pak’ an-tsipinde mena, ami’ty hoe: O Baale, toiño. Fe leo feo raike tsy nanoiñe. Nitsamboa­tsamboañe an-tsinjake iereo añariari’ i kitrely namboare’ iereoy.
\v 27 Ie tsipinde-mena, le kiniza’ i Elià ami’ty hoe: Ipaza­pazaho, kanao ‘ndrahare, he tondren-dre, ke miamontoñe, he nifokofoko añe; ke miroro ho tsekafeñe.
\v 28 Aa le pinoña’ iereo ty fipazake, naho nandili-vatañe ama-meso naho lefoñe an-tsata’ iareo am-para’ te nidoandoan-dio.
\v 29 Ie añe i tsingilin­gilieñey, mbe nitoky avao iereo sikal’ amy fisoroñañe harivay, f’ie tsy amam-peo, tsy amam-panoiñe, tsy amam-pañaoñe.
\v 30 Le hoe t’i Elià am’ ondatio. Miharinea; le nañarivoa’ ondatio, vaho namboare’e i kitreli’ \nd Iehovà\nd* rinotsakey.
\v 31 Nandrambe vato folo-ro’ amby t’i Elià ty ami’ty ia’ i fifokoan’ ana’ Iakobe rey; ie niheova’ ty tsara’ \nd Iehovà\nd*y nanao ty hoe: Israele ty ho tahina’o;
\v 32 le namboare’e kitrely amy vato rey ami’ty tahina’ \nd Iehovà\nd*; le nihalie’e talahake niarikatoke i kitreliy, naha­atseke fañaranan-tabiry roe ty habei’e.
\v 33 Hinajari’e amy zao ty hatae, naho rinasa’e i baniay vaho nampipoha’e ambone’ o hataeo eo,
\v 34 le nanao ty hoe: Atsafo rano ty sajoa efatse vaho adoaño amo hisoroñañeo naho amo hataeo. Le hoe re, Ano fañin­droe’e, le nanoe’ iereo fañin­droe’e. Le hoe re: Ano fañintelo’e, vaho nanoe’ iareo fañin­telo’e.
\v 35 Aa le nikararak’ añ’ ari­seho’ i kitreliy i ranoy, na­ñatsake i talahay an-drano.
\v 36 Ie amy fisoroñan-karivay le nañarine mb’eo t’i Elià mpitoky nanao ty hoe: Ry \nd Iehovà\nd* Andrianañahare’ i Avrahame naho Ietsake vaho Israele, ampaharofoano anito te Ihe ro Andrianañahare e Israele ao naho te zaho ro mpitoro’o vaho amy tsara’oy ty nanoeko ze he’e zao.
\v 37 Janjiño raho, ry \nd Iehovà\nd*, janjiño, hahafohina’ ondaty retoañe te Ihe ro \nd Iehovà\nd* Andriana­ñahare, mpampipoly ty arofo’ iareo.
\v 38 Nipozak’ eo amy zao ty afo’ \nd Iehovà\nd* namorototo i engan-koroañey naho o hataeo naho o vatoo naho i debokey vaho nitsela ty rano an-kaly ao.
\v 39 Ie nahaisake zay ondatio, le songa niankotrak’ an-dahara’e nanao ty hoe: \nd Iehovà\nd*, ie ro Andrianañahare; \nd Iehovà\nd*, ie ro Andria­nañahare.
\v 40 Le hoe t’i Elià am’ iereo: Vahoro o mpitoki’ i Baaleo; ko apo’ areo hienga ndra raike; le tsinepa’ iareo; nindese’ i Elià nizotso mb’amy Kidrone torahañe mb’eo vaho zina­ma’e.
\v 41 Le hoe t’i Elià amy Akabe: Mionjona, mikamà naho minoma; fa inao ty feon-oram-bey.
\v 42 Aa le nañambone ey t’i Akabe nikama naho nitohoke. Nanganike mb’an-kaboa’ i Karmele mb’eo ka t’i Elià le nibokoke mb’an-tane, ty lahara’e añivo’ o ongo’eo;
\v 43 le hoe re amy mpitoro’ey, Mionjona, le mitalakesa mb’ an-driake eñe. Nionjom-beo re vaho nanao ty hoe: Tsy ama’e. Le hoe re: Mibaliha mb’eo im-pito.
\v 44 Ie amy faha-fitoy, le hoe ty asa’e: Hehe ty rahoñe hoe lela-pità’ ondaty miakatse an-driake eñe. Le hoe re, Akia, ano ty hoe amy Aka­be: Hentseño i sarete’oy le mizotsoa, soa tsy hanebañ’ azo i orañey.
\v 45 Ie amy zao nigobon-drahoñe naho tioke i like­rañey vaho nikojojoake ty orañe. Aa le niningitse mb’e Iezreele mb’eo t’i Akabe.
\v 46 Tamy Elià ty fità’ \nd Iehovà\nd*, le nidian-tohake vaho nilay aolo’ i Aka­be mb’eo pak’ am-pimoahañe e Iezreele añe.
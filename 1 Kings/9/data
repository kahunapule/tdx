\c 9
\p
\v 1 Aa ie nifonire’ i Selomò ty fandranjiañe i anjomba’ \nd Iehovà\nd*y, naho ty anjomba’ i mpanjakay, naho ze fitoloñañe nahafale-troke i Selomò,
\v 2 le niheo amy Selomò fañindroe’e t’\nd Iehovà\nd* manahake ty niboaha’e e Gibone añe.
\v 3 Le hoe t’\nd Iehovà\nd* ama’e: Fa tsinanoko i halali’oy naho i sabo nanoe’o amakoy: Fa navaheko ty anjomba namboare’o toy, ie nampijoñeko tsy mbia tsy ho ama’e i añarakoy; vaho ho ama’e nainai’e donia o masokoo naho ty troko.
\v 4 Aa naho ihe ro hañavelo aoloko manahake ty nañaveloa’ i Davide rae’o, an-kavantañan’ arofo, naho an-kavañonañe, manao ze hene nandiliako azo naho mañambeñe o fañèkoo naho o fepèkoo;
\v 5 le horizako ho nainai’e ty fiambesam-pifehea’o Israele, amy nampitamako i Davide rae’oy, ami’ty hoe: Tsy ho po-ondaty am-piambesa’ Israele eo irehe.
\v 6 Fe ke iambohoa’ areo ty fañorihañ’ Ahy, inahareo ndra o ana’ areoo ie tsy mitañe o lilikoo naho o fañèko apoko añatrefa’ areoo, te mone mandifike hitoroñe ‘ndrahare ila’e vaho hitalaho ama’e;
\v 7 le haitoako amy tane natoloko iareoy t’Israele; naho hahifiko tsy ho am-pahaisahako ty anjomba navaheko ho ami’ty añarako toy; le ho razan-drehake t’Israele, fandrabio­ña’ o kilakila’ ondatio;
\v 8 le akore amy zay ty anjomba miligiligy toy, kanao hilatsà naho hikosiha’ ze hene ondaty miary ama’e, hanao ty hoe: Ino ty nanoe’ \nd Iehovà\nd* ami’ty tane toy naho ami’ty anjomba toy?
\v 9 Le ho toiñeñe ty hoe: amy te nitsambolitio’ iereo t’\nd Iehovà\nd* Andrianañahare’ iareo, i nampiavotse o roae’ iareoo an-tane’ Mitsraimey ie nandrambe ‘ndrahare ila’e naho nitalahoa’e vaho nitoroña’e; izay ty nametsaha’ \nd Iehovà\nd* am’ iereo o fonga hankàñe zao.
\p
\v 10 Aa ie niritse ty roapolo taoñe namboare’ i Selomò i anjomba roe rey, ty anjomba’ \nd Iehovà\nd* naho ty anjomba’ i mpanjakay
\v 11 (ie natolo’ i Kirame mpanjaka’ i Tsore amy Selomò ze hene mendoraveñe naho kobaiñe naho ze volamena nipaia’e) le natolo’ i Selomò amy Kirame ty rova roa-polo an-tane Galìle\f + \fr 9:11 \ft Galile: larò; fivariñañe, fiariariañe\f* ao.
\v 12 Niavotse amy Tsore t’i Kirame hañisake o rova natolo’ i Selomò azeo; fe tsy ni-nò’e.
\v 13 Le hoe re: Rova ino ze o natolo’o ahiko zao, rahalahiko? Le natao: Tane’ i Kabole\f + \fr 9:13 \ft Kabole: Falaiñe; maloto\f* izay pake henaneo.
\v 14 Volamena zato-tsi-roa-polo ty nampihitrife’ i Kirame amy mpanjakay.
\p
\v 15 Zao ty volilim-pitoloña’ i haba na­kare’ i Selomò mpanjakaiy: namboare’e ty anjomba’ \nd Iehovà\nd* naho ty anjomba’e, naho i Milo\f + \fr 9:15 \ft Milo: halipora’e\f*, naho ty kijoli’ Ierosalaime, naho i Katsore\f + \fr 9:15 \ft Katsore: kiririsa; ahi-maike\f* naho i Megidòne\f + \fr 9:15 \ft Megidone: ty voa’e sarotse; mitaroñe\f* vaho i Getsere\f + \fr 9:15 \ft Getsere: fanjarañe; lilin-jaka\f*
\v 16 ie fa nionjo-mb’eo t’i Parò mpanjaka’ i Mitsraime, nitavañe i Ge­tsere; finorototo’e añ’ afo naho fonga zinama’e o nte-Kaanane nimo­neñe amy rovaio vaho natolo’e ho enta’ i anak’ ampela’e, vali’ i Selomòy.
\v 17 Aa le namboare’ i Selomò ty Getsere naho i Bete-korone\f + \fr 9:17 \ft Bete-Korone; anjomban-kabosehañe\f* ambane
\v 18 naho i Baalate\f + \fr 9:18 \ft Baalate; rebeke; ty talen-tika misenge\f* naho i Tadmore\f + \fr 9:18 \ft Tadmore; satrañe; hafairañe\f* an-dratraratra’ i taney;
\v 19 naho ze hene rovam-pihaja’ i Selomò naho o rovan-tsa­rete’eo naho o rovam-piningi-tsoavala’eo, naho ze nitea’ i Selomò ranjieñe e Ierosalaime naho e Lebanone ao naho an-tanem-pifehea’e iaby.
\v 20 Le o fonga ondaty nisehanga’ o nte-Amoreo, o nte-Keteo, o nte-Perizeo, o nte-Hiveo vaho o nte-Ieboseo; o tsy ana’ Israeleo,
\v 21 o tiri’ iareo nihonkahonka’e amy taneio, o tsy zinama’ o ana’ Israeleoo; ie ty nangala’ i Selomò mpitoroñe amy vili-lohay pake henane.
\v 22 Tsy nangala’ i Selo­mò habam-pitoroñañe o ana’ Israeleo fa nanoeñe lahindefo’e, mpitoro’e, roandria’e, mpifehe’e, mpifele-tsarete’e vaho mpiningi-tsoavala’e.
\v 23 Ie o mpiaolo nifehe’ ty fitoloña’ i Selo­mòo; liman-jato-tsi-limampolo ty nifeleke ondaty nitoloñe amy asaio.
\v 24 Fe niavotse ty rova’ i Davide ty anak’ ampela’ i Parò mb’ amy anjomba namboara’ i Selomò azey; izay vaho namboare’e ty Milò.
\v 25 Intelo ami’ty taoñe ty nañengà’ i Selo­mò soroñe naho engam-panintsiñañe amy kitrely niranjie’e ho a \nd Iehovà\nd*y vaho nañembok’ añ’atrefa’ \nd Iehovà\nd*. Aa le nifonire’e i anjombay.
\v 26 Le namboare’e firimboñan-tsambo e Etsione-gebere\f + \fr 9:26 \ft Etsione-gebere: hazondambosin-dahilahy\f* añ’ila’ i Elote\f + \fr 9:26 \ft Elote; ala-vondro\f* añ’ olo’ i riake Menay, an-tane Edome añe.
\v 27 Nampihitrife’ i Kirame mb’amo sambo’eo o mpitoro’e mpian-dàkañe zatse riakeo, hitraok’ amo mpitoro’ i Selomòo.
\v 28 Le nionjoñe mb’e Ofire añe iereo nangalake volamena talenta efajato-tsi-roapolo ze nandesa’ i areo amy Selomò.
\c 15
\p
\v 1 Ie amy taom-paha-folo-valo’ ambi’ Iarovame mpanjaka, ana’ i Nebatey, le niorotse nifehe Iehoda t’i Abiiame
\v 2 nifeleke telo taoñe e Ierosalaime ao. I Maakà\f + \fr 15:2 \ft Maakà; tinindry; fa modo; mireketse\f*, anak’ ampela’ i Abisalome\f + \fr 15:2 \ft Abisalome: raen-kanintsiñe\f*, ty tahinan-drene’e.
\v 3 Fonga nañaveloe’e o hakeo nanoen-drae’e taolo’eo; tsy nivantañe amy \nd Iehovà\nd* Andria­nañahare’e manahake ty arofon-drae’e Davide, ty arofo’e.
\v 4 Fe nanolora’ \nd Iehovà\nd* Andrianañahare failo e Ierosalaime ao t’i Davide hampitroara’e ty ana’e hanonjohy aze, hampijadoña’e t’Ierosalaime;
\v 5 amy te nanao ty hiti’e am-pihaino’ \nd Iehovà\nd* t’i Davide vaho tsy nivìke ndra ami’ ty inoñ’ inoñe linili’e ama’e amo hene andron-kavelo’eo naho tsy ty amy Orià nte-Kitey.
\v 6 Nitolom-pialy avao t’i Rekhavame naho Iarovame amo hene andron-kavelo’eo.
\v 7 Aa naho o fitoloña’ i Abiiame ila’eo, o tolon-draha’e iabio—tsy fa sinokitse amy bokem-pamoliliañe o mpanjaka’ Iehodaoy hao? Le hotakotak’ avao ty tañivo’ i Abiiame naho Iarovame.
\v 8 Aa le nitrao-piròtse aman-droae’e t’i Abiime vaho nalente’ iereo an-drova’ i Davide ao; nandimbe aze nifehe t’i Asa\f + \fr 15:8 \ft Asa: mpanaha; fanafahañe\f* ana’e.
\p
\v 9 Ie amy taom-paha-roapolo’ Iarovame mpanjaka’ Israeley le niorotse nifeleke Iehodà t’i Asa;
\v 10 nifehe efa-polo taoñe raik’ amby e Ierosalaime ao re, i Maakà, anak’ ampela’ i Abisalome, ty tahinan-drene’e.
\v 11 Nanao havantañe am-pihaino’ \nd Iehovà\nd* t’i Asa, manahak’ an-drae’e Davide.
\v 12 Naitoa’e amy taney ze lahilahy mpandeo-batañe an-dahilahy vaho nafaha’e o fonga raham-pahasive namboaren-droae’eo.
\v 13 Naitoa’e amy naha mpanjaka ampela azey ka t’i Maakà rene’e, ty amy hazomanga nanoe’e añ’ala-vondroy; rinotsa’ i Asa i hazomanga’ey vaho niforototoe’e amy torahañe Kidroney\f + \fr 15:13 \ft Kidrone: mikomainte, mihalonjetse\f*.
\v 14 O toets’ aboo avao ty tsy naveve’e fe ni-lifotse \nd Iehovà\nd* ty arofo’ i Asa amo hene andro’eo.
\v 15 Le nampizilihe’e añ’anjomba’ \nd Iehovà\nd* ao o raha nengaen-drae’eo naho o nengae’eo; ty fanake naho ty volafoty vaho ty volamena.
\v 16 Nitolom-pialy t’i Asa naho i Baasa\f + \fr 15:16 \ft Baasa: mpipay; mpandrotsake\f* mpanjaka’ Israele amo hene andro’ iareoo.
\v 17 Nionjoñe haname Iehodà mb’eo t’i Baasa mpanjaka’ Israele, vaho namboare’e ty Ramà, hikalañe ty fiavotañe naho ty fimoahañe mb’amy Asa mpanjaka Iehodà mb’eo.
\v 18 Rinambe’ i Asa amy zao ty vola-foty naho volamena sisa amy fañajam-baran’ anjomba’ \nd Iehovà\nd*y naho amy fañajam-baran’ anjomba’ i mpanjakaiy naho natolo’e am-pità’ o mpitoro’eo; le nampihitrife’ i Asa amy Benehadade\f + \fr 15:18 \ft Bene-hadade; ana’ i Hadade; anan-korake\f*, ana’ i Tabri­mone\f + \fr 15:18 \ft Tibrimone: ampongabe’ soa; foetse; aivo\f*, ana’ i Kezione\f + \fr 15:18 \ft Kezione: aroñaroñe\f*, mpanjaka’ i Arame, nimoneñe e Damesèkey, ami’ty hoe:
\v 19 Ao ty fañina añivo’o naho zaho, añivon-draeko naho ty rae’o; ingo nañitrifako ravoravo, volafoty naho volamena; akia, apitsoho ty fañina’o amy Baasa mpanjaka’ Israele, hisitaha’e amako.
\v 20 Hinao’ i Benehadade t’i Asa mpanjaka, le nirahe’e haname o rova’ Israeleo o roandria’ i valobohòkeio le linafa’e t’Iione\f + \fr 15:20 \ft Iione: mañente; maso; rano migoangoañe\f*, naho i Dane, naho i Abel’bet’maakà\f + \fr 15:20 \ft Abelbetmaakà: fiandraza toe-pamorekeke\f* vaho i Kinerote\f + \fr 15:20 \ft Kinerote: marovany; mivariñe\f* iaby, reketse ty tane’ i Naftalý\f + \fr 15:20 \ft Naftalý; mimane ndra mialy\f* iaby.
\v 21 Ie jinanji’ i Baasa zao le napo’e ty fandranjiañe i Ramà vaho nimoneñe e Tirtsà\f + \fr 15:21 \ft Tirtsa: matarike: tea vintañe\f* .
\v 22 Nitsitsihe’ i Asa mpanjaka koike t’Iehoda, tsy nilefereñe; nakare’ iereo o vato’ i Ramà iabio naho o boda fañamboara’ i Baasao; le namboare’ i Asa mpanjaka ty Geba\f + \fr 15:22 \ft Geba: tamboho; fitovy\f* e Beniamine ao naho i Mitspà\f + \fr 15:22 \ft Mitspà: Fitalaksañ’abo\f*.
\v 23 Aa naho o fitoloña’ i Asa ila’eo, i haozara’e iabiy naho ze hene tolon-draha’e naho o rova namboare’eo; tsy fa sinokitse amy bokem-pamoliliañe o mpanjaka’ Iehodaoy hao? Ie nigain-kantetse le narare am-pandia’e.
\v 24 Nitrao-piròtse aman-droae’e t’i Asa vaho nalentek’ aman-droae’e an-drova’ i Davide rae’e ao; Iehosafate\f + \fr 15:24 \ft Iehosafate: Mpizaka t’I\+nd ehovà\+nd*\f* ana’e ty nandimbe aze nifehe.
\p
\v 25 Niorotse nifehe Israele t’i Nadabe\f + \fr 15:25 \ft Nadabe: ravoravo; roandria\f* ana’ Iarovame amy taom-paha-roe’ i Asa mpanjaka’ Iehoday, le nifeleke Israele roe taoñe,
\v 26 nanao ze hatsi­vokarañe am-pihaino \nd Iehovà\nd* naho nañavelo an-tsatan-drae’e vaho amy hakeo’e nampanaña’e tahiñe Israeley.
\v 27 Kinilili’ i Baasà, ana’ i Ahiià, añ’ an­jomba’ Isakare, vaho zinevo’ i Baasà re e \f + \fr 15:27 \ft Gibetone: lambosiñe; anjomba abo\f*Gibe­tonen-te-Pelistio; ie fa narikatohe’ i Nadabe naho Israele iaby ty Gibetone.
\v 28 Amy taom-paha-telo’ i Asa mpanjaka’ Iehoday ty nanjevoña’ i Baasa aze vaho nandimbe aze nifehe.
\v 29 Ie vata’e nimpanjaka le fonga zinama’e ty anjom­ba’ Iarovame; leo raike tsy napo’e hikofòke amy Iarovame ampara’ te fonga vinono’e ty amy tsara’ \nd Iehovà\nd* nitsaraeñe am-pità’ i Ahiià nte-Silò mpitoro’ey;
\v 30 ty amo tahiñe nanoe’ Iarovameo naho nampanaña’e hakeo Israele amy sigihy nisigihe’e \nd Iehovà\nd*, Andrianañahare’ Israeley, hiviñera’e.
\v 31 Aa le o fitoloña’ i Nadabeo naho o hene tolon-draha’eo, tsy fa sinokitse amy bokem-pamoliliañe o mpanjaka’ Israeleoy hao?
\v 32 Nitolom-pialy avao t’i Asa naho i Baasa mpanjaka’ Israele amo hene andro’ iareoo.
\p
\v 33 Amy taom-paha-telo’ i Asa mpanjaka’ Iehoday, le niorotse nifehe’ Israele iaby e Tirtsà ao t’i Baasa ana’ i Ahiià, vaho nifeleke taoñe roapolo-efats’ amby.
\v 34 Nanao ze raty am-pivazohoa’ \nd Iehovà\nd* re naho nañavelo ami’ty sata’ Iarovame naho amy tahiñe nampanaña’e hakeo Israeley.
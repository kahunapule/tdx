\c 19
\p
\v 1 Hene natalili’ i Akabe am’ Iizebele ty nanoe’ i Elià naho i nanja­mana’e am-pibara o mpitoky iabioy.
\v 2 Aa le nampañitrik’ amy Elià t’Iizebele nanao ty hoe: Ee te anoa’ o ‘ndrahareo amako ndra mandikoatse naho tsy ampanahafeko ami’ty fiai’ ty raik’ am’ iereo ty fiai’o te maray hoe zao.
\v 3 Ie jinanji’e, le niongake nandrombak’ aiñe naho nivotrake e Beerseva e Iehoda añe vaho napò’e ao i mpitoro’ey.
\v 4 F’ie nañavelo andro raike mb’an-dratraratra añe, le nivike naho niambesatse ambane’ talý eo, nañiry hivetrake, le hoe re, soa izay; ie henaneo, ry \nd Iehovà\nd*, rambeso ty fiaiko, fa tsy vantañe te aman-droaeko raho.
\v 5 Aa le nandre re nirotse ambane’ i taliy eo, vaho ingo ty anjely nanohiñ’ aze ami’ty hoe: Mitroara, mikamà.
\v 6 Niandra re, le hehe te marine’ ty añambone’e eo ty vonga-mofo natoñak’ ambone’ vaen’ afo, naho ty zonjon-drano, le nikama naho ninoñe le nirotse indraike.
\v 7 Niheo mb’eo fañindroe’e i anjeli’ \nd Iehovà\nd*y, nañedre aze nanao ty hoe: Mitroara, mikamà, fa tsy ho leo’o i liay.
\v 8 Aa le nitroatse re, nikama naho ninoñe vaho nañavelo an-kaozarañe efapolo andro naho efapolo haleñe mb’e Korebe vohin’ Añahare mb’eo.
\p
\v 9 Ie pok’eo le nimoak’ an-dakato naho nañialo ao naho niheova’ ty tsara’ \nd Iehovà\nd* nanao ama’e ty hoe: Ino ty anoe’o atoy, ry Elià?
\v 10 Le hoe re: Toe nifarahieko t’\nd Iehovà\nd*, Andrianañahare’ i Màroy; amy te tsinambolitio’ o ana’ Israeleo i fañina’oy, nafetsak’ ambane o kitreli’oo naho vinono am-pibara o mpitoki’oo, naho izaho le izaho ty honka’e vaho mipay ty fiaiko iereo, havetrake.
\v 11 Le hoe re: Miavota, mijohaña an-kaboañe ey añ’ atrefa’ \nd Iehovà\nd*. Aa inge, niary eo t’\nd Iehovà\nd*, le rinia’ ty tio-bey manangololahy i vohi­tsey naho namoy vato añatrefa’ \nd Iehovà\nd*; fe tsy tamy tiokey t’\nd Iehovà\nd*; ie añe i tiokey le ty fanginikinihan-tane; fe tsy tamy fanginikinihañey t’\nd Iehovà\nd*;
\v 12 ie añe i fanginikinihañey, le ty afo; fe tsy tamy afoy t’\nd Iehovà\nd*; ie añe’ i afoy le ty fikofohañe mora.
\v 13 Ie jinanji’ i Elià izay, le kinolopo’e amy sarimbo’ey ty añambone’e, naho niakatse nijohañe am-bava’ i lakatoy eo, vaho inao ty fiarañanañañe mb’ ama’e nanao ty hoe: Ino o anoe’o etoa, ry Elià?
\v 14 Le hoe re: Vata’e nifarahieko t’\nd Iehovà\nd*, Andrianañahare’ i Màroy; amy te tsinambolitio’ o ana’ Israeleo i fañina’oy, nafetsak’ ambane o kitreli’oo, naho vinono am-pibara o mpitoki’oo, le izaho, toe izaho avao ty honka’e, ie mipay ty fiaiko, haitoañe.
\v 15 Le hoe t’\nd Iehovà\nd* ama’e: Akia, mibaliha mb’amy lia’oy mb’eo pak’ am-patrambei’ i Damesèk’ añe; ie mivotrake eo, le orizo ho mpanjaka’ i Arame t’i Kazaele\f + \fr 19:15  \ft Kazaele: i mahaisak’ an’Andrianañaharey\f*
\v 16 naho Iehò\f + \fr 19:16  \ft Iehò: ie eo\f* ana’ i Nimsý\f + \fr 19:16  \ft Nimsý: rinombak’ an-kankañe\f* ty horiza’o ho mpanjaka’ Israele vaho i Elisà\f + \fr 19:16  \ft Elisà: fandrombahan’Añahare\f* ana’ i Safate\f + \fr 19:16  \ft Safate: mpizaka\f* nte-Abelmeholà\f + \fr 19:16  \ft Ebelmeholà: fandalam-patike\f* ty horiza’o ho mpitoky handimbe azo.
\v 17 Ie amy zao, ze mipoliotse ami’ty fibara’ i Kazaele ho zevoñe’ Iehò; le ze mipolatitse am-pibara’ Iehò ho zevoñe’ i Elisà.
\v 18 Fa amako e Israele ao ty fito-arivo sehanga’e, ze hene ongotse mb’e lia’e tsy nitongalek’ amy Baale vaho ze hene falie mboe tsy nañorok’ aze.
\p
\v 19 Aa le niavotse mb’eo re naho tendrek’ aze t’i Elisà ana’ i Sefate, nitan-dasarý reketse katràka amam-baoñe folo-ro’ amby aolo’e; nindre amy faha folo-ro’ambiy re vaho nahifi’e ama’e i sarimbo’ey.
\v 20 Aa le napo’e i katràka rey naho nilay nañorike i Elià nanao ty hoe: Angao horofako ty raeko naho i reneko le horiheko. Le hoe re tama’e; Mibaliha; ino ty nanoako azo?
\v 21 Aa le nibalik’ amy faño­riha’e aze naho rinambe’e ty katràka roe mpiharo baoñe, le linenta’e naho nahandro o hena’eo ami’ty harao’ i añombe rey naho nanjotsoa’e ondatio, vaho nikama. Niongak’ amy zao re nañorike i Elià, vaho nitoroñe aze.
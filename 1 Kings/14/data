\c 14
\p
\v 1 Ie amy zao, natindri’ ty hasilofañe t’i Abià\f + \fr 14:1 \ft Abià: Raeko t’\+nd \nd Iehovà\nd*\+nd*\f*, ana’ Iarovame.
\v 2 Le hoe t’Iarovame amy tañanjomba’ey: Ehe, Miongaha, mañonohonoa tsy ho oniñe t’ie vali’ Iarovame; le akia mb’e Silò mb’eo; añe t’i Ahià\f + \fr 14:2 \ft Ahià: Rahalahi’ \+nd \nd Iehovà\nd*\+nd*\f* mpitoky, i ni­saontsy amakoy t’ie ho mpanjaka mifehe ondaty retoañe.
\v 3 Añandeso boko-mofo folo, naho mokary, naho korobo tantele, le mionjona mb’ ama’e mb’eo; ho saontsie’e ama’o ty hifetsa­k’ amy ajajay.
\v 4 Aa le nanoe’ i vali’ Iarovamey; niongake re nomb’e Silò añe vaho niheo mb’ amy anjomba’ i Ahiày mb’eo. Tsy nahaisake t’i Ahià, fa nifè-pihaino amy haantera’ey.
\v 5 Aa le hoe t’\nd Iehovà\nd* amy Ahià: Ingo mb’ama’o mb’etoa ty tañanjomba’ Iarovame hañontane i ana’ey fa siloke; aa le zao naho zao ty hisaontsia’o; fa ie mimoak’ ao le hanao sare rakemba ila’e.
\v 6 Aa ie nahajanjiñe ty figodoim-pandia’e an-tokonañe eo t’i Ahià, le hoe re tama’e: Mihovà mb’etoa ry tañanjomba’ Iarovame; manao akore t’ie mintse ho ila’e? Fa niraheñe ama’o iraho hinday enta mavesatse.
\p
\v 7 Akia, saontsio am’Iarovame: Hoe ty nafè’ \nd Iehovà\nd* Andrianañahare’ Israele: Kanao naonjoko am’ ondatio irehe, naho nanoeko mpifehe’ Israele-ondatikoo,
\v 8 niriateko amy anjomba’ i Davidey i fifeheañey, le natoloko azo; f’ihe tsy manahake i Davide mpitoroko, ie nañambeñe o lilikoo naho nañorik’ ahy an-kaampon’ arofo’e vaho nanoe’e ze mahi­ty a masoko avao;
\v 9 te mone haloloañe ambone’ ze fonga taolo’o ty anoe’o; nimb’eo irehe nandranjy ‘ndrahare ankafankafa naho saren-draha natranake, hanigìke o habosehakoo, ie nahifi’o amboho’o ao;
\v 10 toly ndra, hametsahako hankàñe ty anjom­ba’ Iarovame vaho haitoako amy Iarovame ze fonga ondaty mañary rano an-kijoly, ndra ty migabeñe ao ndra ty midada e Israele le ho faopaoheko ty sehanga’ i anjomba’ Iarovamey, manahake ty fipioha’ ondaty ty forompotse am-para’ t’ie fonga añe.
\v 11 Ho hanen’ amboa ty hivalenkañe amy Iarovame an-drova ao, le ho hanem-boron-tioke ze miantantiritse an-kivok’ ao; fa nitsa­ra t’\nd Iehovà\nd*.
\v 12 Miavota arè, akia mb’añ’ anjom­ba’o mb’eo; fe vata’e mimoak’ amy rovay o fandia’oo, ho simba i ajajay.
\v 13 Handala aze t’Israele iaby vaho handentek’ aze, fa ie avao amo tiri’ Iarovameo ty hagodoñe an-kibory ao, amy te, ie avao ty nahaoniña’ \nd Iehovà\nd* Andrianañahare’ Israele raha soa añ’anjomba’ Iarovame ao.
\v 14 Le hatroa’ \nd Iehovà\nd* hifehe Israele ty mpanjaka hañito ty anjomba’ Iarovame anito. Aa ino ty hanoeko henanekeo?
\v 15 toe ho fofohe’ \nd Iehovà\nd* t’Israele, manahake ty fampitroetroean-drano ty vinda; le hombota’e amy tane soa natolo’e aman-droae’ iareoy t’Israele, vaho hampivarakaihe’e alafe’ i Sakay añe; ty amo hazomanga namboare’ iereoo hanigìke \nd Iehovà\nd*, hiviñera’e.
\v 16 Aa le ho farie’e t’Israele ty amo tahi’ Iarovameo, ie nanao hakeo vaho nampanan-tahiñe Israele.
\v 17 Niongak’ amy zao ty vali’ Iarovame, niavotse vaho nigodañe e Tirtsà\f + \fr 14:17 \ft Tirtsà: Fanjaka\f* ao; aa ie nisorogodañe an-tokonañe eo le nisimba i ajajay.
\v 18 Nandeveñe naho nandala aze t’Israele iaby, ty amy tsara’ \nd Iehovà\nd* nitsarae’e am-pità’ i Ahià mpitoky mpitoro’ey.
\v 19 O fitoloña’ Iarovame ila’eo, o fialia’eo, i fifehea’ey, ingo, t’ie sinokitse am-boken-talili’ o mpanjaka’ Israeleo.
\v 20 O andro nifehea’ Iarovameo le taoñe roapolo-ro’amby; vaho nitrao-piròtse aman-droae’e ao; i Nadabe\f + \fr 14:20 \ft Nadabe: matarike\f* ana’ey ty nandimbe aze nifehe.
\p
\v 21 Nifehe e Iehoda ao t’i Rekhavame ana’ i Selomò. Efa-polo-tao-raik’ amby t’i Rekhavame te niorotse nifeleke, le nifehe folo-tao-fito’ amby e Iero­salaime, i rova jinobo’ \nd Iehovà\nd* amo hene fifokoa’ Israeleo, hampipoha’e i tahina’eiy; i Naamae\f + \fr 14:21 \ft Naamae: montramontra’e\f* nte-Amore ty tahinan-drene’e,
\v 22 toe nanao haloloañe am-pivazohoa’ \nd Iehovà\nd* t’Iehoda naho nampamarahy Aze amo hakeo nanoe’ iereo mandikoatse o nanoen-droae’ iareoo,
\v 23 amy te namboare’ iereo, ho am-bata’ iereo, ty toets’ abo naho hazomanga vaho Aserae\f + \fr 14:23 \ft Aserae hataem-piravoravoañe\f* ambone’ ze fonga haboañe naho ambane’ ze hene hatae mandrevake.
\v 24 Tamy taney ka o lahilahy nandeo-batañ’ an-dahilahio, le fanoe’ iereo ze fonga sata-lo’ o kilakila ondaty rinoa’ \nd Iehovà\nd* aolo’ o ana’ Israeleo añeo.
\v 25 Ie amy zao, nionjon-kanàme Ierosa­laime t’i Sisake mpanjaka’ i Mitsraime amy taom-paha lime’ i Rekhavamey
\v 26 le nivolose’e o vara añ’anjomba’ \nd Iehovà\nd*o naho o vara añ’ anjomba’ i mpanjakaio; fonga finao’e; tinava’e ka ze hene fikalan-defo volamena niranjie’ i Selo­mò.
\v 27 Aa le namboare’ i Rekhavame fikalan-defoñe torisike hasolo iareo, ze nafanto’e am-pità’ o mpifehem-pigaritse mpañambeñe ty lalambein’ anjomba’ i mpanjakaio.
\v 28 Ie amy zao, ndra mbia’ mbia ty nimoaha’ i mpanjakay añ’ anjomba’ I\nd eho­và\nd* le nitintine’ o mpigaritseo irezay vaho nabali’ iereo mb’añ’ efem-piga­ritse ao.
\v 29 Ty ila’ o fitoloña’ i Rekhavameo, ze hene tolon-draha’e; tsy fa sinokitse amy bokem-pitoloña’ o mpanjaka’ Iehodaio hao?
\v 30 Nitolom-pialy avao t’i Rekhavame naho Iarovame.
\v 31 Aa le nitrao-piròtse aman-droae’e t’i Rekhavame, naho nalenteke aman-droae’e an-drova’ i Davide ao; i Naamae nte-Amore ty tahinan-drene’e. Nandimbe aze nifehe t’i Abiiame\f + \fr 14:31 \ft Abiiame: rae’ i riakey\f*, ana-dahi’e.
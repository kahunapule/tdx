\c 11
\p
\v 1 F’ie nikoko ampela ambahiny maro t’i Selomò, tovo’ i anak’ ampela’ i Paròy, le ampela nte-Moabe, nte-Amone, nte Edome, nte-Tsidone, vaho nte-Kite;
\v 2 boak’ amo fifeheañe ni­tsa­rae’ \nd Iehovà \nd*amo ana’ Israeleo ty hoe: Ko iolora’ areo, naho ko apoke hiharo-tihy ama’ areo; fa toe hampitolihe’ iereo amo ‘ndrahare’ iareoo ty arofo’ areo; ie nisazohe’ i Selomò am-pikokoañe.
\v 3 Nanambaly fiton-jato re ho tañanjomba’e naho sakeza telon-jato; vaho nampandrìke ty arofo’e o vali’eo.
\v 4 Ie nibey, le nampitolihe’ o vali’eo mb’an-drahare anka­fankafa, vaho tsy nigahiñe am’ \nd Iehovà \nd*Andrianañahare’e ka ty tro’e manahake ty arofo’ i Davide rae’ey.
\v 5 Songa norihe’ i Selomò t’i Asterote ‘ndrahare’ o nte-Tsidoneo, naho i Milkome\f + \fr 11:5 \ft Malkome: mpanjaka’ iareo\f* ty haloloa’ o nte-Amoneo.
\v 6 Aa le nanao hatsivokarañe am-piva­zohoa’ \nd Iehovà \nd*t’i Selomò, ie tsy nañorike \nd Iehovà\nd* an-kaliforan-troke, manahake i Davide rae’e.
\v 7 Niranjie’ i Selomò an-kaboañe ey ty Kemose\f + \fr 11:7 \ft Kemose: mamorekeke; mitavañe\f*, i haloloa’ i Moabey, am-bohitse atiñana’ Ierosalaime ey, naho ho amy Moleke\f + \fr 11:7 \ft Moleke: mpanjaka\f*, ty haloloa’ o nte-Amoneo.
\v 8 Nanoa’e zay amo vali’e ambahiny iaby nañoro emboke naho nanao soroñe aman-drahare’eo.
\v 9 Toly ndra niviñera’ \nd Iehovà \nd*t’i Selomò, ty amy arofo’e nandifik’ am’ \nd Iehovà \nd*Andrianañahare’ Israeley, ie fa niheo ama’e indroe;
\v 10 vaho linili’e ama’e ty amo raha zao te tsy horihe’e o ‘ndrahare ila’eo; fe tsy nambena’e i nandilia’ \nd Iehovà \nd*azey.
\v 11 Aa le hoe t’\nd Iehovà \nd*amy Selomò, Kanao zao ty an-tro’o, naho tsy tana’o i fañinakoy naho o fañèko liniliko azoo, le toe ho riateko ama’o ty fifehea’o vaho hatoloko am-pitam-pitoro’o.
\v 12 Fe tsy hanoeko amo andro’oo, ty amy Davide rae’o, te mone ho tavaneko an-tañan’ ana’o.
\v 13 Tsy ho fonga tavaneko i fifeheañey, fa hatoloko ami’ty ana’o ty fifokoañe raike ty amy Davide mpitoroko; naho ty am’ Ierosalaime jinobokoy.
\p
\v 14 Le nampitroboe’ \nd Iehovà \nd*rafelahy t’i Selomò; i Kadade\f + \fr 11:14 \ft Kadade: hafalea; koràke\f* nte-Edome, tirim-panjaka’ i Edome.
\v 15 Ie te Edome añe t’i Davide, naho fa nionjomb’eo handenteke o nikoromakeo t’Ioabe mpifehe i valobohòkey, ie fonga zinevo’e ze atao lahilahy Edome—
\v 16 toe tàmbatse ao enem-bolañe t’Ioabe rekets’ Israele iaby ampara’ te naito’e ze fonga lahilahi’ i Edome—
\v 17 le nitriban-day mb’e Mitsraime añe t’i Kadade naho ty ila’ o mpitoron-drae’eo, ie mbe anak’ ajaja t’i Kadade.
\v 18 Niavotse i Midiane iereo nivotrake e Parane, le nandrambe ondaty e Parane vaho nigodañe mb’e Mitsraime, mb’amy Parò Mpanjaka’ i Mitsraime mb’eo, le tinolo’e anjomba naho mahakama vaho tane.
\v 19 Nanjo fañisohañe ra’elahy am-pahaoniña’ i Parò t’i Kadade, kanao natolo’e aze ho tañanjomba’e ty rahavaven-tañan­jomba’e, ty rahavave’ i Takpanese\f + \fr 11:19 \ft Takpanese: Kobain-kelahela; milay; zizy\f* mpanjaka ampela.
\v 20 Nisamake i Genobate\f + \fr 11:20 \ft Genobate: fampikamerañe\f* ana-dahi’e ho aze ty rahavave’ i Takpanese, ze nibeize’ i Takpanese añ’anjomba’ i Parò; vaho nitraok’ amo ana’ i Paròo añ’anjomba’ i Parò t’i Genobate.
\v 21 Aa ie jinanji’ i Kadade e Mitsraime añe te nitrao-pirotse aman-droae’e t’i Davide naho te nihomake t’Ioabe mpifehe’ i màroy, le hoe t’i Kadade amy Parò. Ampiavoto mb’ an-taneko añe.
\v 22 Le hoe t’i Parò ama’e, Fa inoñe ty tsy niampe tamako kanao mipay hañavelo mb’an-tane’o añe rehe? Tsy eo, hoe re, Fe apoho handeha avao.
\p
\v 23 Mbore nampitroboen’ Añahare ty rafelahy raike ka, i Rezone\f + \fr 11:23 \ft Rezone; boroka; kede; tsikotsiko; \f* ana’ i Eliadà\f + \fr 11:23 \ft Eliadà: Fahafohinañe \+nd Iehovà\+nd*\f*, i nilay amy talè’e Hadadezere\f + \fr 11:23 \ft Hadadezere: ty hasoa-vintam-pañolotse\f* mpanjaka’ i Tsobày\f + \fr 11:23 \ft Tsobà: mpirompon-dahin-defoñe; mpialy\f*,
\v 24 namory ondaty ho mpiama’e vaho nimpifehe firimboñañe, ie fa zinama’ i Davide o e Tsobào, le nimb’e Damesèke\f + \fr 11:24 \ft Damaseke: horoñe lifo-dio hoe mirehetse\f* mb’eo iereo nimoneñe ao, vaho nifehe e Damesèke.
\v 25 Nirafe­lahi’ Isra­ele re amo hene andro’ i Selo­mòo, ie nitovoñe’e ty haemberañe nanoe’ i Kadadeo; niheje’e t’Israele vaho nifelek’ i Arame.
\p
\v 26 Nañonjo fitañe amy mpanjakay ka t’Iarovame\f + \fr 11:26 \ft Iarovame: ty mpandietse ondatio\f* ana’ i Nebate\f + \fr 11:26 \ft Nebate: ty mañisake\f* nte-Efratà\f + \fr 11:26 \ft Efratà: miregorego, mamokatse\f* boake Tseredà\f + \fr 11:26 \ft Tseredà: vandroñe; fiovàm-pifeheañe\f*, mpitoro’ i Selomò; Tseroà \f + \fr 11:26 \ft Tseroà: voa ty angamae; fanenetse\f* ty tahinan-drene’e, vantotse.
\v 27 Inao ty nañonjona’e fitañe amy mpanjakay: Niranjie’ i Selomò ty Milo vaho namboara’e o heba an-drova’ i Davide rae’eo.
\v 28 Nifanalolahy an-kaozarañe t’Iarovame; le nioni’ i Selomò te nahimbañe i ajalahiy, vaho nampifehè’e aze o fitoloñañe añ’anjomba’ Iosefeo.
\v 29 Ie henane zay, naho niavotse Ierosalaime t’Iarovame, te tendrek’ ama’e amy lia’ey t’i Akià nte-Silò, nisikin-damba vao, ie nivahiny an-kivok’ añe iereo roe.
\v 30 Rinambe’ i Akià i lamba vao ama’ey le niriate’e ho folo-ro’amby;
\v 31 le hoe re amy Iarovame, Rambeso ty folo, fa hoe ty nafè’ \nd Iehovà \nd*Andrianañahare’ Israele, Inao te ho riateko am-pità’ i Selomò i fifeheañey vaho hatoloko azo ty fifokoañe folo;
\v 32 le hanañe fifokoañe raike re ty amy Davide mpitorokoy naho Ierosalaime, rova nijoboñeko amo hene fifokoa’ Israeleo,
\v 33 amy t’ie namorintseñe Ahy vaho mitalaho amy Astorete, mpanjaka-ampela’ o nte-Tsidoneo naho amy Kemose, ‘ndrahare’ o nte-Moabeo, naho amy Milkome, mpanjaka’ o ana’ i Amoneo vaho tsy mañavelo amo la­lakoo hanoa’ iereo ty soa a masoko naho hifahatse amo fañèkoo vaho amo fepèkoo manahake i Davide rae’ey.
\v 34 Tsy ho fonga tavaneko am-pità’e i fifeheañey; fa hanoeko mpifehe amo hene andro hive­loma’eo, ty amy Davide mpitoroko jinobokoy, ie nañambeñe o lilikoo naho o fañèkoo;
\v 35 fe ho rambeseko am-pità’ i ana’ey i fifeheañey, vaho hatoloko azo i fifokoañe folo rey.
\v 36 Le ho tolorako fifokoañe raike i ana’ey, hanaña’ i Davide mpitoroko ty failo añatrefako nainai’e e Ierosalaime ao, i rova jinoboko ho Ahy ampipohako ty añarakoy.
\v 37 Ho rambeseko rehe, le ho hene fehè’o ze satrin-tro’o, vaho ihe ty ho mpanjaka’ Israele.
\v 38 Ie amy zao naho hene haoñe’o ze andiliako azo naho hañavelo amo lalakoo naho hanao ty vantañe a masoko, hañambeñe o fañèkoo naho o lilikoo manahake i Davide mpitorokoy le ho mpiama’o raho vaho hanoako anjomba mijadoñe, manahake ty namboarako i Davide, vaho hatoloko ama’o t’Israele.
\v 39 Ie amy zay hampisotriako ty tiri’ i Davide fe tsy ho kitro añ’afe’e.
\v 40 Aa le nipay hañoho-doza am’ Iarovame t’i Selo­mò; f’ie niongake nitriban-day mb’e Mitsraime añe, mb’amy Sisage\f + \fr 11:40 \ft Sisake: tolotse an-karo, valañe; am-pè\f* mpanjaka’ i Mitsraime vaho nitambatse e Mitsraime añe ampara’ te nihomake t’i Selomò.
\p
\v 41 O fitoloña’ i Selomò ila’eo, naho o tolon-draha’e iabio, tsy fa sinokitse amy bokem-pitoloña’ i Selomòy hao?
\v 42 Ty hene andro nifehea’ i Selomò Isra­ele e Ierosalaime ao le efa-polo taoñe.
\v 43 Le nitrao-pirotse aman-droae’e t’i Selomò, naho nalentek’ an-drova’ i Davide rae’e ao; vaho nandimbe aze nifehe t’i Rekhavame\f + \fr 11:43 \ft Rekhavame: ty mamotsotse ondatio\f*, ana’e.
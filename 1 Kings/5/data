\c 5
\p
\v 1 Nifehe ze hene fifeheañe boak’ amy Sakay pak’an-tane’ o nte-Pelistio, sikala añ’efe-tane’ i Mitsraime; sindre ninday roro­ñe vaho nitoroñe i Selomò amo fonga andro niveloma’eo.
\v 2 Ty anjara’ i Selomò ami’ty andro raike le mona’e telo-polo kore\f + \fr 5:2 \ft kore: haron-kafotse\f*, vaho mahakama enempolo kore;
\v 3 añombe vondrake folo naho añombe boak’ am-piandrazañe roa-polo naho añondry zato, rekets’ ayale\f + \fr 5:3 \ft Ayale: biby lý bey mahafipitsike\f* naho tsebý\f + \fr 5:3 \ft Tsebý: manaha-tahake i Ayaley\f* naho yakmore\f + \fr 5:3 \ft yakmore: biby bey manahake ty Tseby\f* vaho voroñe vondrake.
\v 4 Amy te nifeheze’e iaby i tane boak’ amy Sakay atoiy, boak’ e Tipsà pake Gazà; fonga nifehè’e o mpanjaka an-dafe’ i Sakay atoio; vaho nierañerañe iaby ty nañohok’ aze.
\v 5 Aa le niaiñ’ añoleñañe t’Iehoda naho Israele, songa ondaty ambane’ i vahe’ey naho i sakoa’ey, boake Dane pake Beer­sebà, amo hene’ andro’ i Selomòo.
\v 6 Nanañe kijan-tsoavala efats’ ale ho a o sarete’eo t’i Selomò naho mpiningi-tsoavala rai-ale-tsi-ro’arivo.
\v 7 Namahañe mahakama amy Selomò i mpifeleke rey, ho amy maro nimoak’ am-pandambaña’ i Selomò mpanjakay, songa ondaty ami’ty vola’e, le tsy ama’e ty nengañe mipoke.
\v 8 Vaho nandesa’ iareo vare hordea naho ahetse o soavalao vaho o soavala mpipitsikeo sindre mb’ an-toe’e ao, songa ondaty ty amy lili’ey.
\p
\v 9 Tinolon’ Añahare hihitse naho hilala ambone, t’i Selomò, naho arofo manga­dagadañe, manahake ze hene’ faseñe añ’ olon-driakey.
\v 10 Nandikoatse ty hihi’ o anan-tatiñanañe iabio naho ty hihi’ i Mitsraime iaby ty hihi’ i Selomò.
\v 11 Toe nahihitse te amy ze kila ondaty, naho te amy Etane\f + \fr 5:11 \ft Etane: maozatse; ravoravo’ i tokonosey\f* nte-Zerake\f + \fr 5:11 \ft Zerake: olotse; \f* naho i Hemane\f + \fr 5:11 \ft Hemane: ty fasosora’ iareo; mialy\f* naho i Kal’kole\f + \fr 5:11 \ft Kal’kole: mpamahañe, mpampibotseke, \f* naho i Dardà\f + \fr 5:11 \ft Dardà: anjomban-kilala\f* vaho o ana’ i Makoleo\f + \fr 5:11 \ft Makole: kepeke, marovany; miheve\f*; le nifohin-tahinañe amy ze hene fifeheañe mb’eo mb’eo.
\v 12 Telo-arivo ty razan-drehake nitaroñe’e, vaho arivo-lime amby o sabo’eo.
\v 13 Nita­lilie’e ze hatae iaby, ty mendoraveñe e Lebanone añe naho i seva mitiry an-tsifin-kijoliy; tinaro’e ze biby naho voroñe naho ze raha milali­laly vaho fiañe.
\v 14 Nimb’ eo boak’ amy ze kilakila’ ndaty ty hijanjiñe o hihi’ i Selomòo; niboak’ amy ze hene mpanjaka’ ty tane toy ty nahajanjiñe i hihi’ey.
\p
\v 15 Nirahe’ i Kirame\f + \fr 5:15 \ft Kirame: mañonjo-kavelo: mpandrotsake\f*, mpanjaka’ i Tsore\f + \fr 5:15 \ft Tsore: haozarañe; lamilamy; masioñe\f* mb’amy Selomò mb’eo o mpitoro’eo, ie nahajanjiñe t’ie norizañe ho mpanjaka handimbe an-drae’e; amy te nainai’e nimpirañetse amy Davide t’i Kirame.
\v 16 Aa le nampihitrife’ i Selomò amy Kirame, ty hoe:
\v 17 Fohi’o te tsy nahafamboatse anjomba ho a i tahina’ \nd Iehovà\nd* Andrianañahare’ey t’i Davide raeko, ty amo hotakotake niariseho azeo ampara’ t’ie napo’ \nd Iehovà\nd* ambane’ o lelam-pandia’eo.
\v 18 Fe tinolo’ \nd Iehovà\nd* Andrianañahareko fitofàñe ty miariary ahy iaby henanekeo, amy t’ie tsy aman-drafelahy ndra raha mizo.
\v 19 Ingo, hoe ty volako, Handranjiako anjomba ty tahina’ \nd Iehovà\nd* Andrianañahareko, ty amy tsinara’ \nd Iehovà\nd* an-draeko Davidey, ty hoe: Ty ana’o hampiambesarako am-piambesa’o ty hamboatse anjom­ba ho ami’ty añarako.
\v 20 Aa le lilio ty hamiràñe mendo­raveñe e Lebanone\f + \fr 5:20 \ft Lebanone: foty: rame\f* ao, le hindre amo mpi­toro’oo o mpitorokoo vaho hatoloko ama’o ho a o mpi­toro’oo ty tambe toñone’o ho a iareo, ie fohi’o te tsy ama’ay ty mahafira hatae manahake o nte-Tsidoneo.
\v 21 Ie jinanji’ i Kirame i saontsi’ i Selo­mòy le vata’e nirebeke vaho nanao ty hoe: Andriañeñe t’\nd Iehovà\nd* henane zao, Ie nanolotse i Davide anake mahihitse hifeleke ondaty jabajaba retoañe.
\v 22 Aa le nahitri’ i Kirame amy Selomò ty hoe: Fa tsinanoko i nañitrifa’o ahiy le hene hanoeko o satrien’ arofo’oo amo mendoraveñe naho haradrantoo.
\v 23 Hazotso’ o mpitorokoo boake Lebanone pak’ an-driak’ añe zay; le hamboareko t’ie hihafo amy riakey handenà’ iereo mb’amy toetse hatoro’o ahio, naho hakatrak’ añe, vaho ho rambese’o; le ihe ty hañeneke i fañiriakoy te hamahana’o mahakama ty akibako.
\p
\v 24 Aa le natolo’ i Kirame amy Selo­mò ze fonga mendoraveñe naho hara­dranto ni­paia’e.
\v 25 Natolo’ i Selo­mò amy Kirame ka ty vare-bolè ro’ale kore hama­­hana’e o añ’an­­jomba’eo, naho menake finofoke roapolo kore; zay ty natolo’ i Selo­mò amy Kirame taoñ’ an-taoñe.
\v 26 Tinolo’ \nd Iehovà\nd* hihitse t’i Selomò, ty amy nitsa­rae’e ama’ey le nifampilongo t’i Kirame naho i Se­lomò; vaho nifanao fañina.
\v 27 Aa le hene nampi­tsatoha’ i Selomò haba t’Israele, ondaty telo-ale i haba zay
\v 28 vaho nampihitrife’e mb’e Lebanone mb’eo, rai-ale boa-bolañe ty nifandimbe, volañe raike e Lebanone añe naho roe volañe añ’ anjomba’e ao; i Adonirame\f + \fr 5:28 \ft Adonirame: \+nd \nd Iehovà\nd*\+nd* andindimoneñey\f* ty nifehe i hàbay.
\v 29 Fito-ale ty mpijiny kilanka’ i Selo­mò naho valo-ale ty namira am-bohitse añe;
\v 30 mandikoatse zay o mpifehe’ i Selomò nifelek’ o fitoloñañeoo: telo-arivo-tsi-telon-jato ty nifeleke ondatio amo fitoloña’eo.
\v 31 Nandily t’i Selo­mò vaho nihaliañe vato jabajaba, vato soa, handranjiañe o mananta’ i anjombaio am-bato pinèke.
\v 32 Aa le rinamerame’ o mpandranji’ i Selomòo naho o mpamboa’ i Kirameo naho o nte-Gebaleo\f + \fr 5:32 \ft Gebale: voafaritsoke, voa-fehe \f* irezay, naho nañalankañe o hatae vaho vato nandranjiañe i anjombaio.
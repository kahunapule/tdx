\c 4
\p
\v 1 O rotompoo, anò an-katò naho hamiràñe o mpitoro’ areoo fohiñe te aman-Talé andindìñe ao ka nahareo.
\s1 Tovo’e fa tsy Liva’e
\p
\v 2 Mitoloña an-kalaly, mijilova ama’e, le mañandriaña;
\v 3 naho mihalalia ho anay, hisokafan’ Añahare lalañe i tsaray, hitaroña’ay i mietake amy Norizañeiy, ze maha am-bahorañ’ ahiko;
\v 4 t’ie halange, hahafitaroñako ami’ty evà’e.
\p
\v 5 Mañaveloa an-kihitse amo alafeo, rombaho ty andro.
\v 6 Ampanintsiño nainai’e ty saontsi’ areo vaho hafirio an-tsira, hahafohina’ areo ty hanoiñe ze ondaty.
\s1 Fisalamañe Fara’e
\p
\v 7 Aa naho ty amako, le hitalilia’ i Tikiko, rahalahy kokoañe naho mpitoroñe migahiñe vaho mpitrao-pitoroñe amy \nd Talè\nd*.
\v 8 Ie ty nahitriko, hitalily anay ama’areo vaho hañohò ty arofo’ areo.
\v 9 Hindre ama’e ty Onesimosy, rahalahy migahiñe naho kokoañe, toe mpiama’ areo. Ho talilie’ iareo ze he’e atoy.
\p
\v 10 Salamae’ i Aristarko mpitrao-silisily amako, naho i Marka, longo’ i Barnabasy (toe nahazoa’ areo lily, rambeso t’ie pok’ ao),
\v 11 naho Iesose atao ty hoe Josto. Iereo avao ty boak’ amy sava­tsey amo mpifanehake amako ho amy Fifehean’ Añahareio naho toe mpañosik’ ahiko.
\v 12 Salamae’ i Epafra, i boak’ ama’ areoy, i toe mpitoro’ \nd Iesoà\nd* Norizañey naho mahimbañe nainai’e an-kalaly ho anahareo, hijadoña’ areo, fonitse\f + \fr 4:12  \ft Sor 22:21, Its 18:13, Sab 119:80\f* am-patokisañe heneke amo hene satrin’ Añahareo.
\v 13 Le itaroñako t’ie mahimbañe ho anahareo naho ho a i Laodikia vaho i Hierapolia.
\v 14 Salamae’ i Lioke mpanaha ìsoke naho i Demasy.
\p
\v 15 Salamao o roahalahy e Laodikia añeo naho i Nimfae naho i Fivory añ’ anjomba’ey.
\v 16 Ie vinaky ama’ areo ty taratasy toy, le ampamakio ty Fivory e Laodikia añe ka vaho vakio’ areo i amy Laodikiay.
\v 17 Le saontsio amy Arkipo ty hoe: Ehe tomiro i fitoloñañe rinambe’o amy \nd Talè\nd*y hañenek’ aze.
\p
\v 18 Aman-tañako ty añontaneako, Izaho, Paoly. Tiahio o rohikoo. Fañanintsiñe ama’areo.
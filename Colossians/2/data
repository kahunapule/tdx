\c 2
\p
\v 1 Teako ho fohi’areo ty fimaneako ho anaharo naho o e Laodikia añeo vaho o mbe tsy nifañatre-daharañ’ amako iabio,
\v 2 hañohòako ty arofo’ iareo, ie fa nampivandìreñe am-pikokoañe, amy hene vara vokare’ ty faharendrehañe pea, ie fohiñe mazava, i hatò mietake aman’ Añahare Rae aoy, i Norizañey;
\v 3 ama’e ty ietaha’ ze fonga varan-kihitse naho hilala\f + \fr 2:3 \ft Ies 11:2, Kol 2:9\f*.
\v 4 Itaroñako ‘nio, hera ao ty hamañahy am-bolam-pañèdre.
\v 5 Aa ndra te tsy eo an-tsandrin-draho, mbe ama’ areo an-troke, mirebeke te mahatrea ty fitraofa’ areo rehake naho ty fatokisa’ areo i Norizañey.
\s1 Hamotsorañe mban-kavelo’ i Norizañey
\p
\v 6 Aa kanao rinambe’ areo i \nd Talè\nd* \nd Iesoà\nd* Norizañey, mañaveloa ama’e,
\v 7 ie soa fivahatse naho nivoatse ama’e, naho niventèñe am-patokisañe ty amy naòke, vaho mandopatse fañandriañañe.
\p
\v 8 Mitaoa ke eo ty hañamengoke anahareo an-kilala miheotse naho famañahiañe kòake mirampy amo lili’ ondatio naho amo sata’ foto-ty tane toio\f + \fr 2:8 \ft Kol 1:20, Gal 4:3,9\f*, fa tsy amy Norizañey.
\v 9 Ama’e ty imo­neña’ ty haliforan’ Añahare am-pañòva,
\v 10 le nifonireñe ama’e nahareo, amy t’ie ty lohà’ ze hene fifeheañe naho lily.
\p
\v 11 Ama’e ka nahareo ro sinavatse an-tsavatse tsy nanoem-pitàñe fa nampikorendahañe ty fandilia’ i haondaty hambo’ey amy sandriñey ami’ty fanavara’ i Norizañey,
\v 12 ie nalenteke mindre ama’e amy lipo­tsey naho nindre natroatse ama’e am-patokisañe ami’ty fitoloñan’ Añahare nampitroats’ aze an-kavilasiy.
\v 13 Ie nivetrake an-kakeo naho ami’ty tsy fanavara’ i nofotsey ro vinelo’e mindre ama’e, le fonga nafaha’e o tahin-tikañeo,
\v 14 ie namaopaoke i takelan-tsongoy, o fepetse\f + \fr 2:14 \ft Kol 2:20, Efe 2:\f* nanisý antikañe naho nañamengoke antikañeo; nasita’e añe izay, amy nipehañ’ aze amy hatae ajaley,
\v 15 ie nampikorendahe’e ty lili’ o mpifeleke naho o mpañadilio, vaho nampiborahe’e ho fisambàñe am-batraike eo, ie fa rineba’e amy hatae ajaley.
\p
\v 16 Asoao arè tsy iaia ty hapo’ areo hanìñe ty fikamañe ndra finomañe, naho o andro nifotoañañeo naho o jiri-bolañeo vaho o Sabatao\f + \fr 2:16 \ft Iek 45:17\f*
\v 17 (toe fanalinjoa’ o raha ho avio irezay) —fa ty Fañova’ i Norizañey\f + \fr 2:17 \ft Mat 18:15-20; Kol 1:18,24\f*.
\v 18 Asoao tsy hikatramoeñe ty tambe’ areo, ie sigiheñe hirè-batañe naho hitalaho amo anjelio; ie mitsibelezeñe amo raha nitrea’eo, naho mirengevoke am-pive­tsevetsen-kaondaty hambo’e,
\v 19 naho tsy mitambozòtse amy Añamboney, i Mpamahañe i Fañòvay iabiy vaho mampirekets’ aze amo fange’eo naho amo lahin’ ozatseo, hitomboa’e ami’ty fampibodobodoan’ Añahare.
\p
\v 20 Ie nindre nivilasy amy Norizañey amo sata’ foto\f + \fr 2:20 \ft Kol 2:14; Efe 2:15; Kol 2:8, Gal 4:3,9 \f*’ ty tane toio, akore te mbe manao hoe veloñe ami’ty voatse toy, mañorike o fañè’e manao ty hoe:
\v 21 Ko mandrambe! ko mitsopeke! ko mitsapa.
\v 22 Ie ho fonga modo am-pitoloñañe, amy te mifototse ami’ty lily naho fañòha’ ondaty\f + \fr 2:22 \ft Ies 29:13; Mat 15:8-9, Mar 7:6-7\f*.
\v 23 Ie toe misare hilala am-pitalahoañe an-tsatrin-troke naho am-pirehañe vande naho fampalovilovian-tsandriñe; f’ie tsy vente’e, naho tsy mahasebañe ty hadrao’ o nofotseo.
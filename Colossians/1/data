\c 1
\p
\v 1 I Paoly, Firàhe’ \nd Iesoà\nd* Norizañey ty amy satrin’ Añaharey, naho i Timoty rahalahintika,
\v 2 Ho a o noro’e naho longo migahiñe amy Norizañey e Kolosia añeo:
\p Hasoa naho Fañanintsiñe ama’areo boak’aman’Añahare Raentikañe.
\s1 Fañandriañañe naho Filolofañe
\p
\v 3 Mañandriañe ­an’­ An­dri­a­­na­ñahare Rae’ i Talèntika \nd Iesoà\nd* Norizañey zahay amo halali’ay ho anahareo nainai’eo,
\v 4 fa tsinano’ay ty fatokisa’ areo \nd Iesoà\nd* Norizañeiy naho ty fikokoa’ areo ondaty noro’e iabio—
\v 5 ty fitamàñe nahaja andindìñe añe ho anahareo, i jinanji’ areo ami’ty tsaran-katò’ i talili-soaiy,
\v 6 i fa nitotsake ama’ areoy; manahake ty anoe’e ndra aia aia ami’ty voatse toy, ie mitolom-pamokatse vaho miraorao, hambañe amy nanoe’e ama’areo boak’ amy andro nijanjiña’ areo naho nahafohiñe ty hasoan’ Añahare an-katò,
\v 7 manahake i jinanji’ areo ty ama’ay amy Epafra, mpitrao-pitoroñe noro’ay naho mpitoroñe migahi’ i Norizañey;
\v 8 ie nitalily ama’ay ty fikokoa’ areo amy Arofoy.
\p
\v 9 Ie amy zao, boak’ amy andro nitsa­noña’ay, le tsy ado’ay ty miloloke ho anahareo, mihalaly te ho liforeñe am-paharendrehañe o satri’eo amy ze hihitse naho hilala atolo’ i Arofo iaby;
\v 10 hañaveloa’ areo mañeva i \nd Talè\nd*, hañasìtra aze amy ze hene sata, hamokatse amy ze fitoloñan-tsoa, vaho hitombo ami’ty faharendrehañe an’Andrianañahare;
\v 11 ie nampaozareñe an-ka­àmpon-kafa­trarañe amy haozara’e rengèñey ho am-pigahiñañe heneke vaho fifeahañe an-kaehake,
\v 12 ro mañandriañ’ an-dRae nampañeva antika hitraoke ami’ty lova’ o noro’eo an-kazavàñe ao,
\v 13 ie hinaha’e ami’ty fèhe’ i ieñey\f + \fr 1:13 \ft Lke 11:35, Jao 8:12, 12:46-50, Top 26:18, Efe 5:8\f* naho nasese’e mb’am-pifehea’ i Anake kokoa’ey; 
\v 14 ama’e ty fijebañan-tika amy lio’ey, ty fañahàn-kakeo.
\s1 Andikèrañe Añe i Norizañey
\p
\v 15 Ie ty vintan’ Añahare tsy ìsake, ty tañoloñolòña’ ze hene namboareñe\f + \fr 1:15 \ft Heb 2:6, Ben 3:14\f*,
\v 16 ie ty namboarañe ze hene andindìñe añe naho an-tane atoy, o isakeo naho o tsy isakeo naho ze kobaiñe naho fifelehañe naho lohàñe vaho fandili­añe; ie naho ho aze ty namboarañe ie iaby rezay\f + \fr 1:16 \ft Jao 1:3\f*.
\v 17 Ie ty taolo’ ze hene raha\f + \fr 1:17 \ft Rzs 9:22-31\f*; ama’e ty ifampireketa’ ze he’e.
\v 18 Ie ty añambone’ i fañòvay, i Fivoriy; ty fifotorañe, ty tañoloñolòña’ o fitroarañe amy havilasiio, soa t’ie ty ho lohà’ ze he’e.
\v 19 Fa satrin-dRae te ama’e ty himoneña’ ty haliforañe,
\v 20 le ie ty fijebañañe ze he’e ho ama’e; o raha an-tane atoio naho o raha andindìñe añeo, nifampilongoe’e amy lio’e amy hatae ajaleiy.
\p
\v 21 Inahareo nialiheñe taolo, nihelofeñe am-pive­tsevetse, nitolon-tsata raty, le nifampilongoe’e henaneo,
\v 22 amy fañòva’e nofotsey añamy havilasiy, hanolora’e anahareo fiavahañe, tsy aman-tahiñe tsy aman-kandra añatrefa’e,
\v 23 ie toe mitoloñ’ am-patokisañe soa fioreñe naho mijadoñe tsy mivike amy fampitamàñe i talili-soa jinanji’ areo naho nitaroñeñe amy ze he’e ambane likerañe atoiy, i nampitoroñ’ ahiy, zaho Paoly.
\s1 Ty Fifanehafa’ i Paoly amo Fivorio
\p
\v 24 Aa le inahareo ro firebehako amo faloviloviako henaneo, ie imaneako heneke ami’ty nofoko ty amy fañò­va’eiy—i Fivoriy—ze tsy niheneke amy filofeha’ i Norizañey.
\v 25 Ie ty nampitoroñe ahy amy nampamandroñen’ Añahare hañasoako anahareoy, hifanehafako amy tsaran’ Añaharey,
\v 26 i tafatoño naetake amo saao naho amo tariratseoy, fe naboak’ amo noro’eo henane zao,
\v 27 hampahafohinan’ Añahare ty hasarom-bolonahe’ i tafatoñoy amo kilakila ondatio: te ama’areo ao i Norizañey, i fitamàn’ engeñey.
\v 28 Ie ty talily risihe’ay ze hene ondaty naho añoha’ay an-kihitse pea, hitolora’ay fonitse amy Norizañey.
\v 29 Ie ty toloñeko, milozoke ami’ty faozara’e mitromake fatratse amako atoañe.
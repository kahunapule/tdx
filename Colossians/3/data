\c 3
\s1 O Fañè ami’ty Haveloñe vaoo
\p
\v 1 Aa naho nindre nitroatse amy Norizañey nahareo, imaneo pay o raha amboneo, amy iambesara’ i Norizañey am-pitàn-kavanan’ Añaharey\f + \fr 3:1  \ft Sab 110:1\f*.
\v 2 Tsakoreo o an-dikerañeo, fa tsy o an-tane atoio.
\v 3 Nivilasy nahareoo, le fa nahaja amy Norizañey aman’ Añahare ao ty fiai’ areo,
\v 4 vaho ho tendreke amy Norizañey añ’engeñe ao i havelon-tikañey amy fiboaha’ey.
\p
\v 5 Vonò arè o fangen-kaondati’ ty tane toy ama’oo; ze hakarapiloañe, haleorañe, filomolorañe, fitsikirihan-draty, vaho fihàñañe—ie fiatoañe am-pahasive;
\v 6 irezay ty hifetsaha’ ty fifombon’ Añahare amo anam-panjeharañeo\f + \fr 3:6  \ft Efe 2:2, 5:6\f*.
\v 7 Ie nañaveloa’areo te mbe niveloñe ama’e,
\v 8 fe apitsoho añe henaneo, fonga tsy aboak’ am-palie’ areo ty heloke, ty fifombo, ty inje, ty teratera, naho ty reha-timbo.
\v 9 Ko mifandañitse, fa naitoa’ areo i haondaty hambo’ey\f + \fr 3:9  \ft Rom 6:6, Efe 4:22\f* rekets’ o sata’eo,
\v 10 le fa natse­ta’ areo t’indaty vao, ze mihavao eri­ke am-paharendrehañe mihafonitse, mihahambam-bintañe amy Namboats’ azey.
\v 11 Tsy te Grika ndra Jiosy, sinavatse ndra tsy sinavatse, ambahiny ndra sadia­vahe, ondevo ndra midada, fe halifora’e i Norizañey, ie ama’e iaby.
\p
\v 12 Aa kanao jinobon’ Añahare nahareo, miavake naho kokoañe, sikino ty arofo miferenaiñe, matarike, mirèke, tren­trañe, naho mahaliñe,
\v 13 mifampivavea naho mifampihevea, ie eo ty aman-kabò ama’ ia’ia, le mifampihevea hambañe amy nañahà’ i \nd Talè\nd* anahareoy.
\v 14 Lombolombo’ irezay ty fikokoañe, ie mamahotse am-pitraofan-kina fonitse.
\v 15 Ehe ho fehè’ ty fañanintsi’ i Norizañey o arofo’ areoo fa zay ty nikanjiañe anahareo ho fañòva raike: vaho mañandriaña.
\p
\v 16 O tsara’ i Norizañeio\f + \fr 3:16  \ft Jao 12:48, Its 18:19, Ben 19:13\f* abey ty himo­neñe ama’ areo ao ami’ty halifora’e; mifañòha naho mifanoroa añ’ampon-kihitse; misaboa sabo, naho beko naho takasy miavake, mañandriañ’ an’ Andrianañahare añ’arofo.
\v 17 Aa le ndra inoñ’inoñe anoe’ areo, ke an-tsaontsy he sata, le ami’ty tahina’ i \nd Talè\nd* \nd Iesoà\nd*, vaho mañandriañ’ an’ Andrianañahare Rae añama’e.
\s1 Fañè amo Savereñañeo
\p
\v 18 Ry roakembao, miandalia amo vali’ areoo, ami’ty eva’e amy \nd Talè\nd*.
\v 19 Ry lahilahio, kokò o vali’ areoo fa tsy itorifihañe.
\p
\v 20 Ry ajajao, mivohora aman-droae amy ze he’e, fa zay ty no’ i \nd Talè\nd*.
\v 21 Ry aba, ko mañìnje anake, hera hahamòhake aze.
\v 22 Ry mpitoroñeo, mivohora amy ze he’e amo tompo’ areo amo haondati’eo, tsy t’ie misam­ba hipaia’o tsiriry, fa an-tso-tro mañeveñe amy \nd Talè\nd*,
\v 23 aa ndra inoñe o tolon-draha’oo, ihembaño, hoe mpitoro’ i \nd Talè\nd* fa tsy ondaty,
\v 24 le fohino t’ie ho tambeze’ i \nd Talè\nd* amy lovay, amy te \nd Iesoà\nd* \nd Talè\nd* ro toroñe’ areo.
\v 25 Ho valeañe ty amo sata-rati’eo ka o lo-tserekeo fa tsy irihiañe.
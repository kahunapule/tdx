\c 18
\p
\v 1 Ie nitsarae’ \nd Iesoà\nd*, le nionjoñe mindre amo mpiama’eo nitsake ty saka Kedrone mb’amy goloboney mb’eo le nizilik’ ao rekets’ o mpiama’eo.
\v 2 Nizatse i toetsey ka t’i Jodasy, i hifotetse azey, fa beteke nitolak’ ao t’\nd Iesoà\nd* naho o mpiama’eo.
\v 3 Aa ie nahazo mpirim­bon-dahin-defoñe naho mpifeleke hirik’ amo mpisorom-beio naho o Fariseoo t’i Jodasy, le niheo mb’eo ninday failo naho jiro vaho fialiañe.
\p
\v 4 Kanao fonga niarofoana’ \nd Iesoà\nd* ty hifetsak’ ama’e, le nimb’ am’ iereo mb’eo nanao ty hoe: Ia ty paia’ areo?
\v 5 Tinoi’ iereo ty hoe: \nd Iesoà\nd* nte Nazareta. Le hoe re tam’ iereo: Ie raho. Nijagarodoñe am’iereo ao ka t’i Jodasy nifotetse ama’e.
\v 6 Amy nanoa’e ty hoe: Ie raho, le nidisa-voly iereo, nivaragidiñe an-tane eo.
\v 7 Aa le nindrai’e i ontane’ey: Ia v’o paia’ areoo? Hoe iereo: \nd Iesoà\nd* nte Nazareta.
\v 8 Le tinoi’ \nd Iesoà\nd* ty hoe: Fa nanoeko te Ie Raho, aa naho mipay ahy, adono hañavelo iretoañe,
\v 9 hampañeneke i nitsarae’ey ty hoe: Leo raike tsy nipoke amo natolo’o ahikoo.
\p
\v 10 Kanao amam-pibara t’i Simona Petera; napontsoa’e le pinao’e ty mpitoro’ i talèm-pisoroñey, nañitsike ty ra­vembia’e havana. Malikò ty tahina’ i mpitoroñey.
\v 11 Le hoe t’\nd Iesoà\nd* amy Petera: Aziliho an-traño’e o fibara’oo. Tsy hinomeko hao i fitovy nazotson-dRaeko amakoy?
\s1 Añatrefa’ i Anasy eo Mat 26.69-70; Mar 14.66-68; Lke 22.55-57
\p
\v 12 Aa le nifihine’ i mpirimbon-dahin-defoñey naho i mpiaolo’ey naho o mpifele’ o Tehoda t’\nd Iesoà\nd* vaho rinohy.
\v 13 Kinozozò’ iereo mb’amy Anasy hey re, ie ty rafoza’ i Kaiafa talèm-pisoroñe amy taoñe zay.
\v 14 I Kaiafay i nanoro o Tehoday ty hoe: Mahasoa te ho vilasy ho a’ ondatio t’indaty raike.
\s1 Ty Nijejoa’ i Petera Valoha’e
\p
\v 15 Nañorike \nd Iesoà\nd* t’i Simona Petera naho ty mpiamy \nd Iesoà\nd* raike. Fa nifohi’ i talèm-pisoroñey i mpiama’e zay, le nindre amy \nd Iesoà\nd* re nizilik’ an-kiririsan-talèm-pisoroñe ao.
\v 16 Fe nijohañe an-dalam-bey alafe ao t’i Petera. Niakatse amy zao i mpiama’e nifohi’ i taleiy, le nilahatse ami’ty mpañamben-dalañe, vaho nampizilihe’e t’i Petera.
\v 17 Le hoe i ampela mpitàn-dalañey amy Petera: Tsy mpiam’ indatiy ka v’iheo? Hoe re: Aiy! tsy zaho.
\v 18 Nizorazora eo o mpitoroñeo naho o mpigaritseo, ie fa namiañe afo am-porohañe ao amy te nanara, le namindro; nindre nijohañe am’iereo t’i Petera, namindro.
\s1 Ontane’ i Talèm-Pisoroñey
\p
\v 19 Le nañontane \nd Iesoà\nd* ty amo mpi­ama’eo naho o fañòha’eo i talèm-pisoroñey.
\v 20 Tinoi’ \nd Iesoà\nd* ty hoe: Nivolam-beo’ mbeo ami’ty voatse toy raho, nainai’e nañoke amo fitontonañeo naho añ’an­jomban’ Añahare fivoria’ o Jiosy iabioo, vaho tsy eo ty nivolañeko añ’etake.
\v 21 Ino ty añon­ta­nea’o ahy? Añontaneo o nahajanjiñe i vinolako am’ie­reoio, fohi’ iereo o nitaroñekoo.
\p
\v 22 Ie nanao zay t’\nd Iesoà\nd*, le tinampifi’ ty mpigaritse nijohañe eo, vaho nanoa’e ty hoe: Zao hao ty toi’o i talèm-pi­soroñey?
\v 23 Tinoi’ \nd Iesoà\nd*: Naho nandilatse an-tsaontsy raho, italilio ty tsy nimete; fe naho nitò, akore t’ie nanampifia’o?
\v 24 Aa le nampanesè’ i Anasy an-drohy mb’amy Kaiafa talèm-pisoroñe mb’eo re.
\s1 Mitety I\nd esoà\nd* t’i Petera
\p
\v 25 Ie amy zao, namindro ey t’i Petera, le nañontanea’iereo ty hoe: Tsy mpiama’e ka v’iheo? Niliere’e ami’ty hoe: Tsy ie raho.
\v 26 Le hoe ty mpitoron-talèm-pisoroñe, longo’ i nikitsihe’ i Petera ravembiay: Tsy nitreako nindre ama’e amy ala vondroy v’iheo?
\v 27 Nandietse indraike t’i Petera; vaho nikekeo i akoholahiy.
\s1 Ty Balíe añatrefa’ i Pilato Mat 27.2, 11-14; Mar 15.1-5; Lke 23.1-5
\p
\v 28 Ie nimaraindray, nendese’ iereo boak’ amy Kaiafa mb’ amy anjom­ba i mpizakaiy mb’eo t’\nd Iesoà\nd*, f’ie tsy nimoak’ añ’ anjombam-pizaka ao tsy mone haleotse tsy mete hikama i Fihelañey.
\v 29 Aa le niakatse mb’am’iereo mb’eo t’i Pilato, nanao ty hoe: Inoñe ty anisìa’ areo t’indaty tìañe?
\v 30 Le hoe ty natoi’ iereo: Naho tsy mpanan-tahin-dre, tsy ho nasese’ay ama’o.
\v 31 Endeso re, hoe t’i Pilato, zakao an-dili’ areo. Aa le hoe o Tehoda tama’e: Tsy aman-jo hamono ondaty zahay,
\v 32 hañeneke ty tsara’ \nd Iesoà\nd* nitaroñe’e ty havilasy hivetraha’ey.
\p
\v 33 Le nizilik’ añ’anjombam-pizakañ’ ao indraike t’i Pilato nitsikaotse \nd Iesoà\nd* naho nanoa’e ty hoe: Mpanjaka’ o Jiosio v’iheo?
\v 34 Tinoi’ \nd Iesoà\nd* ty hoe: Saontsi’o hao, hera nisaontsie’ ty ila’e ahy?
\v 35 Hoe t’i Pilato: Jiosy v-o ahoo? I foko’oy naho o mpisorom-beio ty nanese Azo amako; ino o nanoe’oo?
\p
\v 36 Tinoi’ \nd Iesoà\nd* ty hoe: Tsy ami’ty voatse toy ty fifeheako; fa naho ni-hirik’ ami’ty voatse toy ty fifeheako, le nialy ho ahy o mpitorokoo tsy hasese amo Tehoda; fe tsy boak’ atoañe ty fifeheako.
\v 37 Aa le hoe t’i Pilato ama’e: Mpanjaka v’Iheo! Tinoi’ \nd Iesoà\nd*: Saontsi’o te mpanjaka; zay ty nisamahañ’ ahy, naho ty nivotrahako ami’ty voatse toy, hitaroñako ty hatò. Hene mahajanjiñe ty feoko ze mpiami’ ty hatò.
\v 38 Hoe t’i Pilato tama’e: Ino ze o hatò zao? Ie nanao zay, le niavotse mb’ amo Tehoda indraike, nanao ty hoe: Tsy treako ty hakeo ama’e.
\v 39 Fe aman-dily nahareo, ty hañahàko t’indaty amy Fihelañey. No’ areo arè te havotsoko ama’ areo t’i Mpanjaka’ o Jiosio?
\v 40 Nindrai’ iareo an-tazataza ty hoe: Tsy t’indaty tia fa i Barabasy. Malaso i Barabasy zay.
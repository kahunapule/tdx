\c 1
\s1 I Norizañey taolo t’ie Nitoly
\p
\v 1 Tam-pifotorañe añe t’i Tsara, le nindre aman’ Añahare i Tsaray\f + \fr 1:1 \ft Fot 1:1; Rzt 8:22-31\f* vaho Andrianañahare i Tsaray.
\v 2 Ie taman’ Andrianañahare amy fifotorañey.
\v 3 Ie ty nañamboarañe ze he’e; aa naho tsy ie, ndra loli’e tsy ho teo ze eo\f + \fr 1:3 \ft Efe 3:9; Kol 1:16; Heb 1:2; Heb 11:3; 2Pe 3:5; Sab 33:6\f*.
\v 4 Tama’e o haveloñeo\f + \fr 1:4 \ft Haveloñe: fiaiñe (ze hene maha ondaty)\f*; le nañazavàñe ondatio i haveloñey;
\v 5 mireandreañe añ’ieñe ao i Hazavàñey, le tsy nahatindry aze i ieñey.
\s1 Ty Mpiaolo’ i Norizañey
\p
\v 6 Teo t’indaty nirahen’ Añahare, Jaona ty tahina’e.
\v 7 Pok’ eo re ho valolombeloñe hitalily i Hazavàñey, soa te hatokisa ze kila ondaty.
\v 8 Tsy t’ie i Hazavàñey, f’ie ro hitaroñe i Hazavàñey.
\s1 Ty Falai’ Ondatio aze
\p
\v 9 Ie ty Hazavañe to mañazava ze hene ondaty mizilike an-tane atoy.
\v 10 Tami’ ty voatse toy atoy re naho ie ty nañamboarañe ty voatse toy\f + \fr 1:10 \ft Sab 33:6\f*, fe tsy nahafohiñ’ aze ty voatse toy.
\v 11 Nivotrak’ amo Azeo re, fe tsy nirambesa’ o Azeo.
\s1 Ty Natokisa’ Ondatio i Norizañey
\p
\v 12 Fe hene nimea’e lily ho anan’ Añahare ze nandrambe aze, ze miato amy tahina’ey,
\v 13 ie tsy nareñen-dio, tsy nisatrie’ ty nofotse, tsy nisafirie’ ondaty, fa i Andrianañahare.
\s1 Ty Nisamahañe aze ho Ondaty
\p
\v 14 Ninjare nofotse i Tsaray, ie namoroñe ty sokemitraha’e aman-tika atoy. Nioni’ay ty enge’e, i volonahetse mañeva ty maha bako-tokañe nampiarenen-dRae azey, ie fonitse hasoa naho hatò.
\v 15 Nita­lily aze t’i Jaona ie nikoi-dava ty hoe: Ie i nanoeko ty hoe, I manonjohy ahiy ro ambone ahy amy t’ie taoloko.
\v 16 Songa nandrambe amy halifora’ey tika: hasoa atovon-kasoa.
\v 17 Toe i Mosè ty nanolorañe Hake, le \nd Iesoà\nd* Norizañey ty nitotsaha’ ty falalañe naho ty hatò.
\v 18 Tsy eo ty nahatrea an’Andrianañahare ndra mbia’ mbia; i bako tokañe añ’ arañan-dRae’ey, Ie ty mitaroñe\f + \fr 1:18 \ft Jao 5:37; 6:46; 1Jn 4:12\f*.
\s1 Talily i Jaona Mat 3.1-12; Mar 1.2-8; Lke 3.3-16
\p
\v 19 Zao ty enta’ i Jaona te nirahe’ o Tehodao ty mpisoroñe naho nte-Levy hirik’e Ierosaleme añe nañontane aze, ty hoe: Ia v’iheo?
\v 20 Niantoke re, tsy nitety, fa ninà’e ty hoe: Tsy izaho i Norizañey.
\v 21 Aa hoe ty ontane’ iareo: Ia arè? i Elia v’iheo? le hoe re: Tsy ie iraho, I mpitokiy hao? le hoe re: Aiy!
\v 22 Le hoe ty nanoa’ iareo: Ia v’iheo, hahatoiña’ay o nañirak’ anaio? Akore ty anoñona’o ty vata’o?
\v 23 Hoe re:
\q1 Izaho ty fiarañanaña’
\q1 i mikoik’ am-patrambey añey, Vantaño ty lala’ i \nd Talè\nd*,
\p amy nisaontsie’ Isaia mpitokiy.\f + \fr 1:23 \ft Ies 40:3\f*
\p
\v 24 Toe irake boak’ amo Fariseoo iereo,
\v 25 ie nañontane ty hoe: Akore t’ie mampilipotse, ihe tsy i Norizañey, tsy i Elia, tsy i Mpitokiy?
\v 26 Tinoi’ i Jaona ty hoe: Mampilipotse an-drano iraho, fe mijohañe añivo’ areo ao ty tsy fohi’ areo;
\v 27 i manonjohy ahy nanoeñe aolokoy; tsy sazo ahy ty hañaha i talin-kana’ey.
\v 28 Nanoeñe e Betania alafe’ Iordaney zay amy fampilipora’ i Jaonay.
\s1 Milipotse vaho Alipotse Mat 2.13-17; Mar 1.9-11; Lke 3.21, 22
\p
\v 29 Tamy loakandroy, nioni’e te nitotofa’ \nd Iesoà\nd*, le hoe re: Heheke o Vik’ añondrin’ Añahare mpañaha hakeo’ ty voatse toio\f + \fr 1:29 \ft Mat 1:21; Tit 2:14; 1Jn 3:5,8\f*.
\v 30 Ie i nitaro­ñekoy ty hoe: Manonjohy ahy t’indaty ambone te amako amy t’ie taoloko.
\v 31 Tsy napotako re: fe ty hampiboahañe aze am’ Israele ty nivo­trahako atoy hampilipotse an-drano.
\p
\v 32 Le hoe ty nitaroñe’ i Jaona: Nahatrea i Arofoy iraho, nizotso hoe deho boak’an-dindìñe ey nipetake ama’e.
\v 33 Ninofiko re, fe nanao ty hoe amako i nañitrik’ ahy hampilipotse an-dranoy: Ty isa’o izotsoa’ i Arofoy vaho mipetak’ ama’e, ie ty mandipotse amy Arofo Masiñey.
\v 34 Le nahatrea iraho vaho mitaroñe te Ie i Anak’ Andrianañaharey.
\s1 O Mpiama’e Valoha’eo
\p
\v 35 Nijohañ’eo mindre ami’ty mpiama’e roe t’i Jaona te loak’ andro.
\v 36 Aa ie nahaisake \nd Iesoà\nd* nañavelo, le hoe re: Heheke o Vik’ añondrin’ Añahareo!
\v 37 Jinanji’ i mpiama’e roe rey i saontsi’ey le nañorike \nd Iesoà\nd*.
\v 38 Nitolike t’\nd Iesoà\nd*, nahavazoho t’ie nañorike vaho nanoa’e ty hoe: Ino ty ipaia’ areo? Le hoe iereo tama’e: O Raby, toe: Talè, aia ty imoneña’o?
\v 39 Le nanoa’e ty hoe: Antao, hañisake: Aa le nimb’eo iereo nahaisake i nimoneña’ey le nitambatse ama’e ao amy àndroy, ie va’e tami’ty ora faha-folo\f + \fr 1:39 \ft Ora faha-10: folak’ andro maleme\f*.
\p
\v 40 Ty raik’ amy roe nahajanjiñe i Jaona naho nanonjohy aze rey le i Andrea, rahalahi’ i Simona Petera;
\v 41 Tendrek’ aze hey t’i Simona rahalahi’e le nanoa’e ty hoe: Nioni’ay t’i Mesia, toe: i Norizañey.
\v 42 Nindese’e mb’amy \nd Iesoà\nd* mb’eo, le ie nivazoho \nd Iesoà\nd* le nanoe’e ty hoe: Ihe ro Simona ana’ i Jaona. Hatao Kefasy irehe, toe: vato)\f + \fr 1:42 \ft Grika Petros (Petera); Heb Kefà : Vato\f*.
\s1 i Filipo naho i Natanaela
\p
\v 43 Ie amy loak’ androy te homb’ e Galilia ao t’\nd Iesoà\nd*, le nitendreke i Filipo vaho nanoa’e ty hoe: Oriho iraho.
\v 44 Nte-Betsaida t’i Filipo, ty rova’ i Andrea naho i Petera.
\v 45 Nirendre’ i Filipo t’i Natanaela vaho nanoa’e ty hoe: Fa nifanjo amy sinoki’ i Mosè amy Hake naho amo Mpitokioy zahay, \nd Iesoà\nd* nte-Nazareta, ana’ Iosefe!
\v 46 Hoe t’i Natanaela tama’e: Mete iboahan-draha soa hao ty Nazareta? Antao hisary, hoe t’i Filipo ama’e.
\p
\v 47 Ie nivazoho’ \nd Iesoà\nd* t’i Natanaela nitotok’ aze, le hoe re ty ama’e: Heheke, ty toe ana’ Israele, ty tsy am-pamañahiañe!
\v 48 Le hoe ty nanoa’ i Natanaela: Aia ty naharofoana’o ahy? Tinoi’ \nd Iesoà\nd* ty hoe: Ihe mbe tsy kinai’ i Filipo le nitreako ambane’ i sakoañey.
\v 49 Aa le tinoi’ i Natanaela ty hoe: O Raby, Anan’ Añahare irehe; Ihe ro Mpanjaka’ Israele.
\v 50 Le ty hoe ty natoi’ \nd Iesoà\nd* aze: Amy te nanoako t’ie nahatrea azo ambane’ i sakoañey hao ro nampiantok’ azo? Mbe ho oni’o ty lombolombo’e.
\v 51 Le tinovo’e ty hoe: Eka! to t’itaroñako te mbe ho oni’ areo ty fisokafa’ i likerañey naho ty fionjonañe naho ty fizotsoa’ o anjelin’ Añahareo amy Ana’ ondatiy\f + \fr 1:51 \ft Fot 28:12\f*.
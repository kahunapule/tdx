\c 9
\s1 Nampibarabeake ty Fey
\p
\v 1 Ie niary mb’eo, le naha­vazoho ty lahilahy fey, nigoa boak’ amy t’ie nitoly.
\v 2 Le hoe ty ontane’ o mpiama’eo: O Talè, ia ty nanao tahiñe: ondatio, ke o roae’eo te ie nisamake goa?
\v 3 Tinoi’ \nd Iesoà\nd* ty hoe: Tsy te aman-kakeo t’indaty tia, ndra o roae’eo, fa te haboak’ añama’e ty fitoloñan’ Añahare.
\v 4 Tsy mahay tsy manao ty fitoloña’ i nañitrik’ ahiy tikañe ie mbe antoandro, fa ho avy ty haleñe tsy hahafitoloña’ ondaty.
\v 5 Kanao mbe ami’ty voatse toy raho, le zaho ro failo’ ty voatse toy.
\p
\v 6 Ie nanao zay, le nandrora an-tane, le nilitsahe’e i fañerè’ey vaho natente’e am-pihaino’e eo i litsakey.
\v 7 Le hoe re ama’e: Akia, misasà añ’ antara’ i Siloama (ze midika ‘niraheñe’). Aa le niheo mb’eo re nisasa, vaho nahaisake te nibalike.
\p
\v 8 Hoe o mparine azeo naho ze mpahaisak’ aze ie mbe nimpangatake: Tsy itoy hao i mpangatake nitozòkey?
\v 9 Ty ila’e nanao ty hoe: Ie ‘nio. Hoe ka ty ila’e: Aiy! hambañ’ ama’e. Hoe re: Ie raho.
\v 10 Aa le hoe iareo tama’e: Aa vaho inoñe ty nampibarababeake o maso’oo?
\v 11 Nanoiñe ty hoe re: Nikineke litsake t’indaty itokavañe ty hoe \nd Iesoà\nd*, le nafò’e amo masokoo vaho nanao amako ty hoe: Akia mb’añ’antara’ i Siloama añe le misasà. Aa le nomb’eo raho nisasa, vaho mahatrea.
\v 12 Le hoe iereo tama’e: Aia re? Nofiko, hoe re.
\p
\v 13 Nindese’ iereo mb’amo Fariseoo mb’eo indaty nigoay.
\v 14 \nd Sabotse\nd* ‘nio i andro nanoe’ \nd Iesoà\nd* i litsakey naho nampibeake o fihaino’eoy.
\v 15 Mbe nañontanea’ o Fariseoo indraike i nahaisaha’e. Le hoe re tam’iereo: Nifora’e litsake o masokoo naho nisasa raho vaho mahatrea.
\v 16 Le hoe ty asa’ o Fariseo ila’eo: Tsy aman’ Añahare indatiy kanao tsy ambena’e i \nd Sabatay\nd*. Hoe ka ty ila’e: Aia, ty hahatafetera’ ty mpanan-kakeo raha tsitantane hoe itia? Le nifampiria iareo.
\v 17 Aa hoe iereo amy nigoay: Ino ty ho talilie’o aze, ie nanokake o maso’oo? Le hoe re: Mpitoky reke.
\p
\v 18 Fe tsy niantofa’ o Tehodao t’ie nigoa vaho nampahaisaheñe, naho tsy kinanji’ iareo hey ty roae’ i nampahatreavañey
\v 19 vaho nañontane iareo ty hoe: Ana’ areo v’itoio, i natao’ areo te nitoly goay? Akore ty ahatreava’e henanekeo?
\v 20 Le hoe ty natoin-droae’e: Apota’ay te ana’ay toke naho t’ie nitoly goa;
\v 21 fe amoea’ay ty ahatreava’e henaneo, tsy fohi’ay ty nampibarababeak’ aze. Añon-taon-dre, añontaneo, ie ro hitali­ly vatañe.
\v 22 Izay i sinaontsin-droae’ey amy te nihembañe amo Tehodao, ami’ty nifañinà’ o Tehodao te haitoañe amo fitontonañeo ze miantoke t’ie i Norizañey.
\v 23 Izay ty nanoan-droae’e ty hoe: Añon-taon-dre, añontaneo.
\p
\v 24 Kinanji’ iereo fañindroe’e indaty nigoay, le nanoa’ iareo ty hoe: Toloro engeñe t’i Andrianañahare; fohi’ay te bey hakeo indatiy.
\v 25 Hoe ty natoi’e: Ke bey hakeo re, tsy apotako. Raha raike ty fantako: nigoa raho, fa mahatrea.
\v 26 Nindrai’ iareo ontane: Ino ty nanoe’e ama’o? Akore ty nampibarababeahe’e o maso’oo?
\v 27 Tinoi’e ty hoe, Fa vinolako! f’ie tsy nitsendreñe, ino ty hijanjiña’ areo indraike? va’e te ho mpiama’e ka?
\v 28 Aa le nonjire’ iereo, ami’ty hoe: Ihe ro mpiam’ indatiy! mpiamy Mosè zahay.
\v 29 Fohi’ay te nisaontsien’ Añahare t’i Mosè, fe ondaty zao, nofi’ay ty nihirifa’e.
\p
\v 30 Tinoi’ i lahiy ty hoe: Hete! mahavereñe te tsy fohi’ areo ty nihirifa’e, f’ie nampibeak’ o masokoo!
\v 31 Fohintika te tsy mijanjiñe ty bey hakeo t’i Andrianañahare fe naho mitalaho aman’ Añahare t’indaty naho manao ty satrin’ arofo’e, le janji’e.
\v 32 Boak’ami’ty fifotoran-tsa, mbe tsy nijanjiñeñe te nampibarababeaheñe t’indaty toly goa.
\v 33 Aa naho tsy mpiaman’ Añahare indatiy, tsy ho nahatafete-draha.
\v 34 Hoe ty natoi’ iareo aze, Fonitse hakeo rehe te nitoly, ihe ka ty mañòke anay? Le sinoi’ iereo añe.
\s1 Hagoàn-Arofo
\p
\v 35 Jinanji’ \nd Iesoà\nd* te rinoa’ iereo, le hoe re t’ie nitendreke, Atokisa’o hao i ana’ Ondatiy?
\v 36 Tinoi’e ty hoe: Ia v’izay, Talè? hatokisako.
\v 37 Hoe t’\nd Iesoà\nd* tama’e: Fa niisa’o, mbore ie o mirehak’ ama’oo.
\v 38 Le hoe re: O Rañandria, miantoke raho! Le niambanea’e.
\p
\v 39 Le hoe t’\nd Iesoà\nd*: Zaka ty nombàko mb’ami’ty voatse toy hampahaisa­ke o tsy mahaoniñeo, vaho hampigoa o mahaisakeo.
\p
\v 40 Nanoa’ o Fariseo nindre ama’e naho nahajanjiñe i hoe zaio, ty hoe: Goa ka v’izahay?
\v 41 Hoe t’\nd Iesoà\nd* am’iereo: Tsy ho nanan-kakeo nahareo naho nifey; f’ie nanao ty hoe: Mahatrea zahay; le mbe tambatse an-kakeo.
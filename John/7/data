\c 7
\s1 Tsy Niantofan-dRoahalahi’e
\p
\v 1 Añe zay le nañavelo e Galilia ao t’\nd Iesoà\nd*, f’ie tsy te homb’e Iehodà mb’eo amy te nipay hañè-doza ama’e o Jiosio.
\v 2 Nitotoke henane zay i sabadida-kivoho’ o Jiosioy,
\v 3 le hoe ty asa’ o rahalahi’eo ama’e: Isitaho ty eto, akia mb’e Iehodà añe, hahaoniña’ o mpiama’oo ka o fitoloñañe anoe’oo,
\v 4 amy te tsy mitoloñ’ añetake ze te ho fohiñe, fa am-palangesañe. Kanao manao o raha rezao rehe, le atrefo i valobohòkey.
\v 5 Toe tsy niantok’ aze ka o rahalahi’eo.
\v 6 Le hoe t’\nd Iesoà\nd* am’ iareo: Mbe tsy tondroke ty androko, fe songa mete ama’ areo ze andro.
\v 7 Tsy eo ty halaiña’ ty voatse toy anahareo fa heje’e ka raho mpanesek’ aze ty amy hatsivokara’ey.
\v 8 Mionjona mb’amy sabadidakey mb’eo, fe tsy homb’ amy famantañañey hey raho amy te mbe tsy heneke o androkoo.
\v 9 Ie nanoa’e izay le nitambatse e Galilia ao.
\s1 Nipiapia mb’an-tSabadidake mb’eo
\p
\v 10 Aa naho fa nionjom-ban-tsabadidake mb’eo o rahalahi’eo, le nimb’eo ka re, fe tsy nisorogodañe fa niampitsàmpitse.
\v 11 Nipay aze amy sabadidakey o Jiosio, ie nifanao ty hoe: Aia re?
\v 12 Lako firehoreho ty ama’e i màroy: hoe ty ila’e: Vañoñe indatiy, hoe ka ty ila’e: Aiy! toe ampandridrihe’e ty màro.
\v 13 Fe tsy teo ty nahaboa-drehake aze ami’ty fihembañañe o Jiosio.
\s1 Boak’ Aman-dRae ty Lili’e
\p
\v 14 Ie ho nivaky mira i sabadidakey, le nionjomb’ añ’ anjomban’ Añahare mb’eo t’\nd Iesoà\nd*, nañoke.
\v 15 Nilatsà’ o Jiosio le nanao ty hoe: Taia ty nampahilala indatiy o soki­tseo, ie tsy nianatse?
\v 16 Tinoi’ \nd Iesoà\nd* ty hoe: Tsy ahy o fañòhakoo, fa a i nañitrik’ ahiy\f + \fr 7:16 \ft Impito amy Jaona ao i hoe zay: 3:34, 7:16, 8:28, 8:40, 12:49, 14:24, 17:8; Its 18:15-20\f*.
\v 17 Ie no’ ondatio ty hanao o satri’eo le ho rendre’e i fañòhañey ke hirik’ aman’ Añahare, he te ahy o volañekoo.
\v 18 Mipay tsiriry ty mivolañe ty aze; f’ie mipay hañomey engeñe amy nañitrik’ azey ro to vaho tsy aman-kakeo.
\v 19 Tsy i Mosè hao ty nanolotse i Hake ama’ areo, fe tsy ama’areo ty mañorike i Hake? Akore t’ie mipay hampivetrak’ ahy? \f + \fr 7:19 \ft Mat 5:20\f*
\p
\v 20 Hoe ty natoi’ i màroy: Amañ’ anga-draty rehe, ia ze o mipay hañoho-doza ama’oo?
\v 21 Hoe t’\nd Iesoà\nd* tam’ iereo: Nanao raha raike raho, le hene latsa.
\v 22 Nimea’ i Mosè anahareo o sava­tseo (tsy t’ie hirik’ amy Mosè, fa boak’ aman-droae); vaho manavatse ondaty ami’ty \nd Sabotse\nd* nahareo.
\v 23 Aa naho savareñe ami’ty \nd Sabata\nd* t’indaty tsy handilara’e ty Hà’ i Mosè; mahaviñetse anahareo hao te nampijangañeko fonitse ami’ty \nd Sabata\nd* t’indaty?
\v 24 Ko mizaka ami’ty vinta’e, fa mizakà an-jaka tò.
\s1 Hirik’ aman-dRae i Norizañey
\p
\v 25 Le hoe ty ila’ o nte Ierosalemeo: Tsy itoy hao i paia’ iereo ho vonoeñey?
\v 26 Hehe t’ie milañoñe am-batraike eo fe tsy ivolaña’ iareo. Hera toe fohi’ o roandriañeo te ie ro toe i Norizañey?
\v 27 Fohintika ty nihirifa’ indatiy; aa ie avy i Norizañey, tsy ho fohi’ ondaty ty niboaha’e.
\v 28 Aa le nipoña-peo añ’anjomban’ Añahare ao t’\nd Iesoà\nd* te nañoke, nanao ty hoe: Eka! Fohi’ areo raho mbore rendre’ areo ty nihirifako; Tsy nañira-batan-dRaho, fe vañoñe i nañitrik’ Ahiy, i amoea’ areoy.
\v 29 F’ie fantako, amy te hirik’ ama’e, ie ty nañirak’ ahy.
\v 30 Nipay hitsepak’ aze iereo, fe tsy teo ty hahagaoñ’ aze ie mbe tsy nitondroke i ora’ey.
\v 31 Le maro am’ ondatio ty niantok’ aze vaho nanao ty hoe: Ie totsake eo i Norizañey, hanao viloñe maro te amo nanoe’ itìañeo hao?
\s1 Ty Hienga’e
\p
\v 32 Jinanji’ o Fariseoo i nivesovesoe’ i màroy, le nañitrike mpifeleke hitsepak’ aze o mpisorom-beio naho o Fariseoo.
\v 33 Le hoe ty nanoa’ \nd Iesoà\nd*: Anianike avao raho te ama’areo vaho hienga mb’amy nañirak’ ahiy añe.
\v 34 Hipay ahy nahareo fe tsy hahaisake; toe tsy mete’ areo hombàñe ty hombako.
\v 35 Le hoe ty fifanaontsi’ o Jiosio: Aia ty homba’e te tsy ho trea-tika? Hera homb’ amo miparaitak’ amo Grika añeoo, hañòke o Grikao;
\v 36 Inoñe i enta’e ty hoe: Ho paiae’ areo raho, fa tsy ho isa’ areo; naho, Tsy lefe areo ombañe ty hombako?
\s1 Rano Veloñe
\p
\v 37 Ie amy andro honka ra’elahi’ i sabadidakeiy, le niongake t’\nd Iesoà\nd* nipazake ty hoe: Ampomb’ amako mb’etoa hikama rano ze taliñiereñe. Ze miato amako,
\v 38 hoe i Tsara Masiñey, le higoangoañe boak’ añ’arofo’e ao ty rano veloñe.\f + \fr 7:38 \ft Ies 44:3, Iir 2:13, 17:13, Zek 14:8, Sab 36:8-9, Rzd 14:7, Jao 4:10, 6:63, 1Ko 10:4, Ben 7:17, 21:6, 22:1,17\f*
\v 39 (i Arofo ho rambese’ o mpiato ama’eo i nitsarae’e zay, fe mboe tsy ie i Arofoy, amy te mbe tsy nirengèñe t’\nd Iesoà\nd*.)\f + \fr 7:39 \ft Eze 36:26-27, Ioe 2:28-32, Top 1:4-8, 2:4,33, 10:44-47, 11:15-16, Efe 5:18\f*
\s1 Mifanao Añombelahi-Diba o Jiosio
\p
\v 40 Aa le maro amy lahialeñe nahajanjiñe i tsaray ro nanao ty hoe: Toe ie i Mpitokiy.
\v 41 Hoe ty ila’e: Ie i Norizañey, fa hoe ka ty ila’e: Ho hirike e Galilia añe hao i Norizañey?
\v 42 Tsy fa tsinara’ o Sokitse Masiñeo hao te ho hirik’ amo tiri’ i Davideo i Norizañey, naho ho boake Betleheme, rova’ i Davide?\f + \fr 7:42 \ft 2Sa 7:12, Sab 89:4; Mik 5:1\f*
\v 43 Aa le nifampiria ty ama’e ondatio.
\v 44 Teo o te hitsepak’ azeo, f’ie tsy nipaoham-pitañe.
\s1 Nifanointoiñe i Sinoday
\p
\v 45 Aa le nibalike mb’amo mpisorom-bey naho Fariseoo mb’eo o mpifelekeo, le hoe ty nanoa’ o beio: Akore t’ie tsy nasese’areo?
\v 46 Le hoe ty natoi’ o mpifelekeo: Mbe lia’e tsy nahafilañoñe manahak’ indatiy t’indaty.
\v 47 Le natoi’ o Fariseoo ty hoe: I nahareo ka hao ty nampandridrihe’e?
\v 48 Ia amo roandriañeo naho amo Fariseoo ty miantok’ aze?
\v 49 Fokom-pàtse i màroy, amy te tsy apota’e t’i Hake.
\v 50 Hoe t’i nanoa’ i Nikodemosy (i mpiam’ iareo nitilike \nd Iesoà\nd* taoloy).
\v 51 Mamàtse ondaty aolo’ te ijanjiñañe hahafohiñe i nanoe’ey hao i Han-tikañey?
\v 52 Natoi’ iereo ty hoe: Nte-Galilia ka v-iheo? Hotsohotsò naho oniño te tsy itroaram-pitoky ty Galilia.
\v 53 Le hene nimpoly mb’an-kiboho’e mb’eo.
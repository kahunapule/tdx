\c 11
\s1 i Lazarosy
\p
\v 1 Teo t’indaty nisiloke, i Laza­rosy nte-Betania, an-drova’ i Marie naho i Marta raha­vave’e;
\v 2 ie i Marie nañosotse solik’ amy Talè naho namaoke o fandia’eo amo maroi’eo. I Lazarosy rahalahi’ey ty nisiloke,
\v 3 aa le nampihitrife’ i rahavave’e rey ama’e ty hoe: O Talè, Inao! siloke i rañe’oy.
\v 4 Ie nahajanjiñe zay t’\nd Iesoà\nd*, le hoe re: Tsy higadoñe an-kamomohañe i hasilofañe zay, fa ho ami’ty engen’ Añahare, handrengeañe i Anan’ Añaharey.
\v 5 Nikokoa’ \nd Iesoà\nd* t’i Marta naho i rahavave’ey vaho i Lazarosy.
\v 6 Aa naho jinanji’e t’ie niheta’e le mbe nitamañe roe andro an-toe’e eo avao.
\p
\v 7 Ie añe le hoe re amo mpiama’eo, Antao hionjomb’e Iehodà indraike.
\v 8 O Talè, hoe o mpiama’eo: anianike te nipay hametsa-bato ama’o o Tehoda, aa le hibalike mb’eo v’Iheo?
\v 9 Tinoi’ \nd Iesoà\nd* ty hoe: Tsy ora folo-ro’amby hao o fangen’ antoandroo? Ie mañavelo an-tariñandroke ondatio le tsy hitsikapy amy te isa’e ty hazava’ ty voatse toy.
\v 10 Fa ie manjotike haleñe t’indaty, le hitsikapy amy te tsy ama’e i hazavàñey.
\v 11 Ie nanoe’e izay, le tinovo’e ty hoe: Fa mirotse i rañen-tika Laza­rosiy; fe homb’eo raho hanohiñ’ aze amy firota’ey.
\v 12 Aa hoe o mpiama’eo: O Talè, kanao mirotse re, tsy t ‘ie mihajangañe hao?
\v 13 I havilasi’ey ty nitsarae’ \nd Iesoà\nd*; fe natao’ iereo te i fitofà’e am-piròtsey ty nienta’e.
\v 14 Aa le nabeja’ \nd Iesoà\nd* ami’ty hoe: Toe fa nivetrake t’i Lazarosy.
\v 15 Le ehake ty ama’areo raho te tsy añe, hatokisa’ areo; antao homb’ ama’e mb’eo.
\v 16 Le hoe t’i Tomasy (atao Didimo) amo mpifañosoñe ama’eo: Antao ka tika hitrao-pihomak’ ama’e.
\p
\v 17 Ie pok’eo t’\nd Iesoà\nd*, zoe’e t’ie fa efats’ andro an-donak’ ao.
\v 18 Toe marine’ Ierosaleme ty Betania, miha folo-lim’ amby stadia avao;
\v 19 maro amo Tehoda ty nomb’amy ­Marta naho i Marie mb’eo nañotroñe iareo ty amy rahalahi’ iareoy.
\v 20 Ie nirendre’ i Marta te nimb’eo t’\nd Iesoà\nd* le niavotse nanalaka aze, fe tambatse añ’anjomba ao t’i Marie.
\p
\v 21 Le hoe t’i Marta amy \nd Iesoà\nd*: O Talè, naho teo rehe tsy ho nivilasy i rahalahikoy.
\v 22 Fe apotako, ndra henanekeo te ze halalie’o aman’ Añahare, ro hatolon’ Añahare Azo.
\v 23 Hoe t’\nd Iesoà\nd* tama’e: Hitroatse i rahalahi’oy.
\v 24 Hoe t’i Marta: Fantako t’ie hivañom-beloñe amy fivañonam-belo’ i andro honka’eiy.
\v 25 Hoe t’\nd Iesoà\nd* tama’e: Izaho o fivañonan-koveloñeo naho o haveloñeo; ho veloñe ze miato amako, ndra te vilasy.
\v 26 Tsy ho vilasy ka ze veloñe miato amako. Atokisa’o v’izao?
\v 27 Hoe re tama’e; Eñ’anio Talè, atokisako te Ihe i Norizañey, i Anan’ Añahare nivotrak’ ami’ty voatse toiy.
\v 28 Ie nanoe’e izay, le nienga hikoike i Marie rahavave’e vaho natola’e, nanao ty hoe: F’atoy t’i Talè, mikanjy azo.
\v 29 Ie jinanji’e izay le niongak’ amy zao vaho nimb’ama’e mb’eo.
\v 30 Mbe tsy nigodañe an-tanàñe ao t’\nd Iesoà\nd*, fa tamy nanalakà’ i Martay avao.
\v 31 Ie nioni’ o Jiosy naho mpañohò mindre amy Marie añ’anjomba’eo t’ie niongake masìka naho niavotse, le nanonjohy aze fa natao’ iareo t’ie nimb’an-donake mb’eo hirovetse.
\v 32 Ie pok’ amy \nd Iesoà\nd* eo t’i Marie, le niisa’e naho nihohok’ am-pandia’e eo, nanao ty hoe: O Rañandria naho teo rehe tsy ho nihomake i rahalahikoy.
\v 33 Ie nivazoho’ \nd Iesoà\nd* t’ie niharovetse naho te nirovetse ka o Jiosy nindre ama’eo, le niselekaiñe añ’arofo ao vaho nioremeñe,
\v 34 nanao ty hoe: Aia ty nandrohota’ areo aze? Hoe iereo tama’e: O Talè, mb’etoañe hivazoho.
\v 35 Nirovetse t’\nd Iesoà\nd*.
\v 36 Le hoe o Tehodao, Hehe ty fikokoa’e aze!
\v 37 Fa hoe ty ila’e: Aa vaho akore ondatio, ie nampibeake ty fihaino’ o feio, tsy ho nikalañe indatiy tsy ho nihomake?
\s1 Vineloñe t’i Lazarosy
\p
\v 38 Niroreke indraike t’\nd Iesoà\nd*, le nimb’ an-donake mb’eo, ie lakato ginabem-bato.
\v 39 Le hoe t’\nd Iesoà\nd*: Adogeràto o vatoo. Fe nanoa’ i Marta, rahavave’ i nivilasiy, ty hoe : O \nd Talè\nd*, mitrotròtse re henaneo, fa efats’ andro!
\v 40 Hoe t’\nd Iesoà\nd* ama’e: Tsy vinolako hao te ihe matoky ro hahaoniñe ty engen’ Añahare?
\v 41 Aa le nadogera’ iereo i vatoy. Niandrandra t’\nd Iesoà\nd* nanao ty hoe: O Aba, mañandriañe Azo raho fa jinanji’o.
\v 42 Fantako te ijanjiña’o nainai’e, fe ondaty mijohanjohañ’ etoañeo ty nivolañako, hatokisa’e te ihe ro nañitrik’ ahy.
\v 43 Ie nanao izay le nipazahe’e ty hoe: O Laza­rosy, miakara!
\v 44 Niakatse i nivilasiy, nivahoren-damban-dolo o fità’e naho fandia’eo, mbore nibandieñe lamba-leny i lahara’ey; vaho hoe t’\nd Iesoà\nd* tam’ iereo: Draito, apoho hidraidraitse.
\s1 Te Hañè-doza Ama’e
\p
\v 45 Aa le maro amo Jiosy nitilike i Marieo, ie nahaisak’ i nanoe’ \nd Iesoày\nd*, ro niantok’ aze.
\v 46 Fe ty ila’e niheo mb’amo Fariseoo mb’eo nitalily o nanoe’ \nd Iesoào\nd*.
\v 47 Aa le nanontom-pivory o mpisorom-beio naho o Fariseoo vaho nanao ty hoe: Ino ty hanoen-tika? amy te maro ty viloñe anoe’ indatiy.
\v 48 Ie apo-tika hitoloñe hoe izay, le hene hiantok’ aze, vaho hivotrak’eo o nte Romao hitavañe ty toen-tika naho ty fifehean-tika.
\v 49 Aa hoe ty raik’ am’iereo, i Kaiafa, talèm-pisoroñe amy taoñe zay: Tsy maha-pi-draha nahareo!
\v 50 Tsy aereñere’ areo hao te mahasoa anahareo te hivilasy ho a ondatio t’indaty raike, ta te fonga ho rotsaheñe i fifeheañey?
\v 51 Tsy te aze i entañe zay, fa t’ie ni-talèm-pisoroñe amy taoñey ro nitoky te hivetrake ho a i fifeheañey t’\nd Iesoà\nd*,
\v 52 vaho tsy ho a’ i fifeheañey avao, fa hatonto’e ho raike o anan’ Añahare miparaitakeo.
\v 53 Nifototse amy andro zay, le nikinia ty hañoho-doza ama’e iareo
\p
\v 54 Aa le tsy nañavelo aivo’ o Tehodao ka t’\nd Iesoà\nd*, fa nivike mb’an-tane marine’ i fatram-beiy naho nimb’an-drova atao Efraime, vaho nañialo ao rekets’ o mpiama’eo.
\v 55 An-titotse henane zay i Fihelañ’ ambone’ o Jiosioy, le niavotse hirik’ an-kalok’ao ty maro nionjoñe mb’e Ierosaleme mb’eo aolo’ i Fihelañey, hiefetse.
\v 56 Aa ie nitsoetso­eke \nd Iesoà\nd* le nifamesoveso o nijohanjohañe añ’ anjomban’ Añahare aoo, ty hoe: Akore ty heve’ areo? Tsy homb’ an-tsàndalam-bey atoa hao re?
\v 57 Ie amy zao, fa linili’ o mpisorom-beio naho o Fariseoo te tsi-mete tsy mitalily ze mahafohiñe ty anjoañ’ aze, hitsepaha’ iareo.
\s1 Nihosorañe i Norizañey Mat 26.6-12; Mar 14.3-9
\c 10
\s1 Mpiarak’ añondry Soa
\p
\v 1 Eka! to ty taroñako t’ie tsy mizilik’ amy lalam-bein-jolon’ añondriy, fa manganik’ an-dàlan-kafa ro mpikizo naho mpampikametse.
\v 2 I mizilike mb’an-dalam-bei’ i goloboñeiy ty mpiarake o añondrio.
\v 3 Ie ty sokafe’ i mpañambeñey, naho mahatsa­noñe i fiarañanaña’ey o añondrio, mbore tokave’e ami’ty añara’e o añondri’eo, vaho iaoloa’e boak’ao.
\v 4 Ie hene akare’e o azeo le iaoloa’e vaho orihe’ o añondrio amy te mahazatse iareo i fiara­ña­naña’ey.
\v 5 Toe tsy horihe’ iereo ty ambahiny, fe mandrife, amy te tsy mahazatse iareo ty feo’ o ambahinio.
\v 6 Nirazañe’ \nd Iesoà\nd* am’iereo izay f’ie tsy naharendrek’ o tsinara’eo.
\v 7 Le nitovoña’ \nd Iesoà\nd* ty hoe: Eka! to t’itaroñako te izaho o lalambein’ añondrio.
\v 8 Mpampikametse naho mpikizo iaby o taolokoo vaho tsy itsanoña’ o añondrio.
\v 9 Izaho i lalam-beiy: ndra iaia mizilik’ añamako ro ho rombaheñe, himoake ao re naho hiakatse vaho hitendreke fiandrazañe.
\v 10 Kanao mikamoak’ ao ty mpikizo le ty hampikametse naho hañè-doza vaho hanjamañe. Avy iraho, hanaña’ iareo haveloñe, vaho hanañe aze am-bokatse.
\p
\v 11 Izaho i mpiarake soay, mahafoe ty fiai’e ho a o añondrio i mpiarake soay.
\v 12 Tsy mpiarake i tsimañajay: tsy aze o añondrio, ie trea’e te mipoteake ty farasy, le apo’e o añondrio naho mibioñe naho itsepaha’ i farasiy vaho ampiparatsiahe’e.
\v 13 Mirimatse re fa mpikarama, toe tsy darè’e o añondrio.
\v 14 Izaho ro mpiarake soa, fantako o ahikoo vaho apota’ o ahikoo iraho,
\v 15 hambañe ami’ty faharofoanan-dRaeko ahy naho ty fahafohinako an-dRae, vaho amoeako aiñe o añondrikoo.
\v 16 Mbe aman’ añondry ila’e tsy mpiami’ ty zoloke toy iraho; tsi-mete tsy hendeseko mb’etoa iereo, ie hitsanoñe ty feoko vaho ho lia-raike reketse Mpiarake raike.
\v 17 Zao ty ikokoan-dRaeko ahy, te amoeako ty fiaiko handrambesako aze indraike.
\v 18 Tsy t’ie haloli’ ondaty amako, fa lahako ty hamoe aze. Amako ty lily hamoeako aze, naho amako ty lily handrambesako aze indraike. Rinambeko aman-dRaeko i lily zay.
\p
\v 19 Aa le nifanìmpa-kevetse indraike o Tehodao ty amy tsara zay.
\v 20 Maro am’ iereo nanao ty hoe: Aman’ anga-draty re naho minèñe, ino ty ijanjiña’ areo aze?
\v 21 Hoe ka ty ila’e: Tsy fisaontsi’ ty aman-kokolampa i tsara rezay. Mahabarababeake ty goa hao o kokolampao?’
\s1 Lie-Drokoñe amy Sabadidam-Pañorizañey
\p
\v 22 Tsatoke asotry e Ierosaleme ao i sabadida-pañorizañey\f + \fr 10:22 \ft Han’nakà (Heb) Faniahiañe ty nandrebaha’ t’Iehoda Makabeasy\f*,
\v 23 le nidrai­draitse añ’anjomban’ Añahare an-kiri­risa’ i Solomona ao t’\nd Iesoà\nd*
\v 24 vaho nihimpok’ ama’e o Tehodao nanao ty hoe: Pak’ ombia irehe te mbe hampitarik’ aiñe anay? Naho ihe i Norizañey, adodeo.
\v 25 Tinoi’ \nd Iesoà\nd* ty hoe: Fa nitaroñako, fe tsy iantofa’areo; mita­lily ahy o raha tsitantane anoeko amy tahinan-dRaekoio.
\v 26 Fe tsy iantofa’ areo amy t ‘ie tsy mpiamo añondrikoo.
\v 27 Mitsanoñe ty feoko o añondrikoo naho fantako iereo naho orihe’ iereo,
\v 28 naho itolo­rako haveloñe nainai’e, ie tsy hihomake ka, vaho tsy eo ty hanintake iareo an-tañako.
\v 29 Toe natolon-dRaeko amako, ie ty bey te amy ze he’e; vaho leo raike tsy hahatavañe iareo am-pitàn-dRae.
\v 30 Raike iraho naho i Raeko.
\v 31 Nandrambe vato indraike o Tehodao, hafetsak’ ama’e.
\v 32 Hoe ty natoi’ \nd Iesoà\nd*: Maro ty sata-soa nitoroako boak’ aman-dRaeko, aia amy rezay ty handretsaha’ areo vato?
\v 33 Natoi’ o Tehodao ty hoe: Tsy t ‘ie sata soa ty ametsaha’ay vato, fa i terateray, naho amy te Ihe, ondaty, manao ho Andrianañahare.
\p
\v 34 Natoi’ \nd Iesoà\nd* ty hoe: Tsy pinatetse amy Hà’areoy hao ty hoe: Vinolako te ndrañahare nahareo\f + \fr 10:34 \ft Sab 82:6\f*?
\v 35 Aa naho natao’e ndrañahare o nivotraha’ i tsaran’ Añahareio—toe tsy mete lilareñe i Sokitse Masiñey—
\v 36 le akore te atao’ areo mpiteratera i nimasiñen-dRae naho nañitrike aze mb’ami’ty voatse toiy, amy nataoko te Anan’ Añahare Raho?
\v 37 Ko miantok’ ahy naho tsy anoeko o fitoloñan-dRaekoo.
\v 38 F’ie anoeko, ndra te tsy haoñe’ areo, iantofo o tolon-drahao, hahafohiñe naho haharendreke te amako t’i Rae, vaho ama’e iraho.
\v 39 Aa le nipay hitsepak’ aze indraike iereo f’ie nibolititse am-pità’ iareo.
\p
\v 40 Nibalike mb’ an-dafe’ Iordaney añe re amy nampilipora’ i Jaona valoha’ey vaho nañialo eo.
\v 41 Maro ty nimb’ ama’e, nanao ty hoe: Tsy nanao raha tsitantane t’i Jaona, fe hene to i nisaontsie’e indaty tìañe.
\v 42 Maro am’iereo ty niantok’ aze.
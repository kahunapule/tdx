\c 19
\p
\v 1 Aa le rinambe’ i Pilato t’\nd Iesoà\nd* vaho linapoa’e
\v 2 le rinandra’ o lahin-defoñeo ty hàlam-patike nasa­bàka amy añambone’ey naho nisaroña’ iareo lamba lava malòmavo
\v 3 vaho nitotok’ aze nanao ty hoe: Onjono! Mpanjaka’ o Jiosio! mbore rinarateha’ iereo.
\p
\v 4 Niakatse indraike t’i Pilato le hoe ty asa’e am’iereo: Ingo, ampañatrefeko ama’ areo hahafohina’ areo t’ie tsy nahatreavako tahiñe.
\v 5 Le niakatse t’\nd Iesoà\nd*, ama’e i sabaka fatikey naho i lamba malòmavoy, vaho hoe t’i Pilato: Heheke, ondatio!
\p
\v 6 Ie niisa’ o mpisorom-beio naho o mpigaritseo, le hoe ty koi’ iareo: Peho amo hatae ajaleo re! Peho! Aa hoe t’i Pilato tam’ iereo: Rambeso, aradoradò, fa izaho tsy mahatrea ty tahi’e.
\v 7 Tinoi’ o Tehodao ty hoe: Manan-dily zahay, t’ie tsi-mahay tsy vonoeñe ty amy liliy amy t’ie nanoñom-batañe ho Anan’ Añahare.
\p
\v 8 Akore amy zao ty firevendreveña’ i Pilato te nahajanjiñe izay,
\v 9 le niheo mb’ añ’ anjombam-pizakañ’ ao indraike re nanao ty hoe am’ \nd Iesoà\nd*: Hirik’aia v’Iheo? fe ty tsi’ \nd Iesoà\nd* ro tsi’e.
\v 10 Aa hoe t’i Pilato tama’e: Ifoneña’o hao ty tsy hivolañe amako? Tsy rendre’o hao t’ie aman-dily hañahañe Azo naho lily hampipehañe Azo amy hatae ajaley?
\v 11 Tinoi’ \nd Iesoà\nd* ty hoe: Tsy ho nanan-dily amako rehe naho tsy natolotse azo hirik’ an-dindiñ’ añe, aa le i nanese ahy ama’oy ty bey hakeo.
\p
\v 12 Ty amy hoe zay le nipay ty hañaha aze t’i Pilato, fe tinazataza’ o Tehodao ty hoe: Naho hahà’o ondatio, le tsy rañe’ i Kaisara. Mpandietse i Kaisara ze hene misenge ho mpanjaka.
\v 13 Ie jinanji’ i Pilato i entañe zay, le nakare’e t’\nd Iesoà\nd*, vaho niambesatse ami’ty fiambesam-pizakà’e eo ami’ty toetse atao Traintraiñe\f + \fr 19:13 \ft Gabatà: traintraiñe, tsahatse ondaty 100.\f*, ie atao Gabàta ami’ty Hebreo.
\v 14 Ty ora faha-telo\f + \fr 19:14 \ft Eo ka ty boke peli’e manao “fah’eneñe”; Fe: Mar 15:25, 33-34 \f* amy Fañalankañañe i Fihelañeiy, le hoe re amo Tehodao: Ingo t’i Mpanjaka’ Areo!
\v 15 Kinorà’ iereo ami’ty hoe: Endeso añe, endeso añe, aradoradò. Hoe t’i Pilato am’iereo: Ho peheko hao ty Mpanjaka’ areo? Tinoi’ o mpisorom-beio ty hoe: Tsy amam-panjaka zahay naho tsy i Kaisara.
\v 16 Aa le natolo’e iareo ho peheñe\f + \fr 19:16 \ft Pineke, ndra naradorado, amy hatae ajaley\f* amy hatae ajaley t’\nd Iesoà\nd*, naho rinambe’ iereo,
\s1 Pinatetse Mat 27.32-38, 48, 50; Mar 15.21-26, 36, 37; Lke 23.26-33, 38, 46
\p
\v 17 vaho niakatse nitarazo i hatae ajale’ey re mb’ ami’ty atao Ankarandoha, toe Golgota ami’ty saontsy Hebreo.
\v 18 Teo ty nipehañ’ aze, nindre ami’ty roe ila’e; songa añ’ ila’e, naho añivo t’\nd Iesoà\nd*.
\p
\v 19 Nanokitse loham-bolañe t’i Pilato le pinè’e amy hataey vaho nabakabaka’e ty hoe:
\q1 \nd Iesoà\nd* nte Nazareta,
\q1 t’i Mpanjaka’ o Jiosio.
\p
\v 20 Aa le maro ty Jiosy nahavaky i soki­tsey, amy te marine i rovay ty nandradoradoañe \nd Iesoà\nd* ie nibakabaka an-tsaontsy Hebreo naho Latina vaho Grika.
\v 21 Le hoe o mpisorom-bein-Jiosio amy Pilato: Ko sokire’o ty hoe: Mpanjaka’ o Jiosio, fa t’ie nanao ty hoe: Izaho ro Mpanjaka’ o Jiosio.
\v 22 Tinoi’ i Pilato ty hoe: I pinatekoy ro pinateko.
\p
\v 23 Ie pinè’ o lahin-defoñeo t’\nd Iesoà\nd*, le rinambe’ iereo ty saro’e naho tinori-anja’ iareo efatse, sindre nahazo ama’e o lahin-defoñeo, fe i sarimbo’ey, ie tsy aman-tindrin-jaitse i sarimboy fa tinenoñe raike hirik’ ambone,
\v 24 le nilahare’ iereo ty hoe: Antao tsy handrovitse aze, fa hanoeñe tsato-piso haharendreke ty ho tompo’e; hañenefañe i pinatetse amy Sokitse Masiñeiy, ty hoe:
\q1 Nifanjarà’ iereo ty sìkiko,
\q1 le nanoe’iereo tsato-piso ty saroko.\f + \fr 19:24 \ft Sab 22:18\f*
\p Izay ty nanoe’ o lahin-defoñeo.
\p
\v 25 Nijohañe marine’ i hatae ajale’ I\nd esoày\nd* eo ty rene’e naho ty rahavaven-drene’e naho i Marie vali’ i Klopa vaho i Miriame nte-Magdalà.
\v 26 Ie nioni’ \nd Iesoà\nd* te marine eo ty rene’e naho i mpiama’e kokoa’ey, le hoe re aman-drene’e: O Rakemba, Ingo o ana-dahi’oo!
\v 27 Le hoe re tamy mpiama’ey: Ingo ty rene’o. Mifototse amy oray le nampimoneñe’ i mpiama’ey ama’e ao re.
\p
\v 28 Añe izay, ie niarofoana’ \nd Iesoà\nd* te niheneke henane zay, le hoe re hañenefa’e o Sokitse Masiñeo: Maran-drano raho.
\v 29 Nidoke ey ty vatavo pea divay maseñe, le nilifore’ iereo amy divaiy ty voren-driake, naho natrofak’ ami’ty seva vaho natohotse am-palie’e.
\v 30 Ie nandrambe i divay maseñey t’\nd Iesoà\nd* le hoe re: Fonitse izay! le nadrodrè’e i añambone’ey, vaho nafoe’e ty arofo’e.
\p
\v 31 Amy t’ie andro Fañalankañañe, le tsy azo adoñe ambone’ ty hatae ajale eo o loloo fa andro \nd Sabata\nd*, toe andro jabajaba i \nd Sabata\nd* zay\f + \fr 19:31 \ft \+nd Sabata\+nd*-Bey i Sabadidake Mofo po-Dalivy, Sor 23:5 \f*, le nihalaly amy Pilato o Tehodao te havitsoke ty kitso’ iareo soa t’ie ho takoneñe.
\v 32 Aa le nimb’eo o lahin-defoñeo le navitsoke ty kitso’ i valoha’ey naho i nindre niradorado ama’ey;
\v 33 ie niavy amy \nd Iesoà\nd* eo, tendreke te vilasy vaho tsy navitsoke o fandia’eo;
\v 34 te mone tinombo’ ty lahin-defoñe an-defoñe ty leme’e vaho nipororoake boak’ ao ty lio miharo rano.
\p
\v 35 Mitalily ty nahatrea, naho to i talili’ey naho fohi’e te mahity i enta’ey, hatokisa’ areo.
\v 36 Ie nanoeñe hañenefañe i Sokitse Masiñe manao ty hoe:
\q1 Leo raike amo taola’eo tsy havitsoke.\f + \fr 19:36 \ft Avo 12:46; Sab 34:20\f*
\p
\v 37 Le hoe ka i Sokitse Masiñey:
\q1 Ho isa’ iereo i trinofa’iereoy.\f + \fr 19:37 \ft \+nd Zek\+nd* 12:10\f*
\s1 Nalenteke Mat 27.57-60; Mar 15.42-46; Lke 23.50-54
\p
\v 38 Ie añe, le nihalaly amy Pilato t’Iosefe nte-Arimatea, mpiamy \nd Iesoà\nd* (fe añ’etake, ie nihembañe amo Tehodao), ty hitakona’e ty fañòva’ \nd Iesoà\nd*. Ninò’ i Pilato izay. Aa le nomb’eo re nandrambe ty fañòva’ \nd Iesoà\nd*.
\v 39 Nimb’eo ka t’i Nikodemosy, i nitilike \nd Iesoà\nd* tam-baloha’e amy haleñeiy, ninday miora miharo vahoñe zato litatse.
\v 40 Nitakone’ iereo ty fañòva’ \nd Iesoà\nd* le nifolonkoñeñe lamba-leny mitraok’ amo raha mañi­tseo, an-tsata-pandenteha’ o Jiosio.
\p
\v 41 Marine’ i nipehañe azey ty goloboñe, le amy goloboñey ty kibory vao mbe lia’e tsy nandrohotan-dolo.
\v 42 Aa, kanao Fañalankaña’ o Jiosio izay, naho te marìne eo i lonakey, le nirohote’ iereo ao t’\nd Iesoà\nd*.
\s1 Lonake Haran-kòake Mat 28.1-8; Mar 16.1-8; Lke 24.1-12
\c 12
\p
\v 1 Ie eneñ’ andro taolo’ i Fihelañey, le nomb’e Betania mb’eo t’\nd Iesoà\nd*, amy nampivañoneñe i Lazarosy amy havilasiy.
\v 2 Le nañalankaña’ iereo ty mahakama hariva, i Marta ty nitoroñe, le mpiamo nidegañe am-pandambañañe mindre ama’eo t’i Lazarosy.
\p
\v 3 Rinambe’ i Marie ty soli-drame\f + \fr 12:3 \ft Narda: soli-mañitse boak’am-baha-katae\f* rai-litatse saro-bily naho nahoso’e ty fandia’ \nd Iesoà\nd* vaho nifaohe’e ami’ty maroi’e o fandia’eo, le nañatseke i anjombay ty harifondrifo’ i solikey.
\p
\v 4 Le hoe t’i Jodasy nte-K’riote, raik’ amo mpiama’eo, i nikilily hifotetse azey:
\v 5 Akore te tsy naletake bogady telon-jato i solikey hatolotse amo rarakeo?
\v 6 Tsy t’ie ni-mpitretrè rarake te nanao zay, fa toe ni-mpikizo. Ie nimpitàn-koroñe vaho nampikamets’ ama’e.
\v 7 Le hoe t’\nd Iesoà\nd*: Adono, fa nahaja’e ho ami’ty andro andeveñañe ahy o raha zao.
\v 8 Mbe ama’ areo lomoñandro o rarakeo; fe izaho tsy ho ama’ areo nainai’e.
\p
\v 9 Aa le maro amo Jiosio ro nahafohiñe t’ie tao vaho nimb’eo, tsy ty amy \nd Iesoà\nd* avao, fa t’ie hahaisake i Lazarosy natroa’e amy havilasiy.
\v 10 Aa le nikinia hañè-doza amy Lazarosy ka o mpisorom-beio.
\v 11 amy t’ie ty nivevea’ ty Jiosy maro, vaho niato am’ \nd Iesoà\nd*.
\s1 Nigodañe mb’eo am-Pandrebahañe Mat 21.1-9; Mar 11.1-10; Lke 19.29-38
\p
\v 12 Amy loak’androy, ty valobohoke bey niavy hamonjy i sabadidakey, ie nahajanjiñe te fa hizilike am’Ierosalaime t’\nd Iesoà\nd*,
\v 13 ro nandrambe ràn-tsatrañe naho niavotse hifanalaka ama’e vaho nisalale ty hoe:
\q1 Ehe rombaho!
\q1 Andriañeñe t’i Mpanjaka’ Israele!
\q1 I mitotsak’ ami’ty tahina’ \nd Iehovà\nd*y\f + \fr 12:13 \ft Sab 118:26\f*
\p
\v 14 Ie tendrek’ ana-borìke t’\nd Iesoà\nd* le niningitse, ty amy pinatetse, ty hoe:
\q1
\v 15 Ko hembañe, ry anak-ampela’ i Ziona;
\q1 Heheke! totsake i Mpanjaka’oy,
\q1 miningitse ana-borìke. \f + \fr 12:15 \ft \+nd Zek\+nd* 9:9\f*
\p
\v 16 Tsy nirendre’ o mpiama’eo hey izay; ie nirèngeñe t’\nd Iesoà\nd* vaho nitiahi’ iereo te pinatetse ty ama’e zay naho t’ie nanoeñe.
\v 17 Aa le nivave talily, ondaty nindre ama’e t’ie nikanjy i Laza­rosy hiakatse i lonakey vaho nampitroare’e an-kavilasy.
\v 18 Zay ka ty talim-panalakà’ i màroy aze, ie nahajanjiñe te nanoe’e i viloñe zay.
\v 19 Aa le nifanao ty hoe o Fariseoo: Hehe te milesa nahareo, inao, mañorik’ aze iaby ty voatse toy.
\v 20 Tamo nionjomb’eo hitalaho amy sabadidakeio ty nte-Grika
\v 21 niheo mb’amy Filipo nte Betsa­ida’ i Galilia mb’eo nipay aze ami’ty hoe: O aba, te hahatrea \nd Iesoà\nd* zahay.
\v 22 Nimb’amy Andrea mb’eo t’i Filipo amy entañe zay, le sinaontsi’ i Filipo naho i Andrea am’ \nd Iesoà\nd*.
\s1 Fañòhañe ty amy Norizañey
\p
\v 23 Hoe ty natoi’ \nd Iesoà\nd*: Fa tondroke ty ora te ho rengèñe i Ana’ ondatiy.
\v 24 Eka! to t’itaroñako, naho tsy mipok’ an-tane eo ty tabirin’ ampemba vaho mate, le midoñe ho tokañe ao avao; fa ie mate ro hamokatse bey.
\v 25 Ze mikoko ty fiai’e ro mampianto aze; f’ie malain-ty fiai’e ami’ty voatse toy ro mañaja aze ho amy haveloñe nainai’ey.
\v 26 Naho eo ty hitoroñ’ ahy, soa re te hañorik’ ahy; fa amy itoerako ty hitoera’ i mpitorokoy; iasian-dRae ze mitoroñe ahy.
\v 27 Embetse ty troko henaneo, inoñe ty ho volañeko? O Aba rombaho ami’ty ora toy raho? fe toe talin-diako ty ora toy.
\v 28 O Aba, rengeo ty tahina’o. Le niboak’ andindìñe ao ty fiarañanañañe nanao ty hoe: Fa nirengèko mbore ho rengèko.
\v 29 Nahajanjiñe zay i màro nizorazoray, le hoe iereo: Nangotroke! hoe ka ty ila’e: Nisaontsia’ ty Anjely.
\v 30 Hoe ty natoi’ \nd Iesoà\nd*: Tsy zaho ty niboaha’ i fiarañanañañey, fa inahareo.
\v 31 Henane zao o fizakañe ty voatse toio; henaneo ty hañitoañe ty mpifehe’ ty voatse toy.
\v 32 Aa ie ongaheñe ami’ty tane toy raho le ho taoneko amako ze kila ondaty.
\v 33 Ty hampahafohinañe i havilasy ho lià’ey i nisaontsie’ey.
\v 34 Natoi’ i màroy ty hoe: Jinanji’ay amy Hake ao te ho veloñe nainai’e i Norizañey, aa vaho akore ty anoa’o ty hoe: Tsy mahay tsy hengaeñe i Ana’ ondatiy? Ia ze o Ana’ ondaty zao?
\v 35 Le hoe t’\nd Iesoà\nd* am’iereo: Mbe tsitrà-pie ty hindrezan-kazavàñe ama’ areo. Mañaveloa t’ie an-kazavàñe, ke hivotrahañ’ ieñe; amy te tsy apota’ ty mpañavelo añ’ieñe ao ty homba’e.
\v 36 Ie mbe ama’ areo i haza­vàñey, le iantofo i hazavañey, soa t’ie ho anan-kazavàñe. Ie tsi­nara’ \nd Iesoà\nd* le nienga vaho nietake.
\v 37 Ndra te maro ty viloñe nanoe’ \nd Iesoà\nd* añatrefa’ iereo, tsy niantoke iereo,
\v 38 hampahaheneke i enta’ Isaia mpitoky nitsarae’ey, ty hoe:
\q1 Ry \nd Iehovà\nd*, ia ty niantoke ty talili’ay?
\q1 Vaho nampalangeseñe ama’ia ty fità’ \nd Iehovà\nd*?\f + \fr 12:38 \ft Ies 53:1\f*
\p
\v 39 Aa le tsy mete nañaoñe iereo, amy tinovo’ Isaiay ty hoe:
\q1
\v 40 Nigoà’e ty fihaino’ iareo,
\q1 naho nampigañe’e ty arofo’ iareo,
\q1 soa tsy hahaisake ty fihaino’ iareo
\q1 ndra hahaoniñe ty arofo’ iareo,
\q1 himpolia’ iereo ho jangañeko.\f + \fr 12:40 \ft Ies 6:10\f*
\p
\v 41 Nitaroñe’ Isaia zay, ie nahaoniñe ty enge’e vaho nitalily aze.
\v 42 Toe maro amo roandriam-beio ty niantok’ aze; f’ie tsy nita­lily aze ty amo Fariseoo, hera haitoañe amo fitontonañeo,
\v 43 amy te ninò’ iareo ty fandrengea’ ondatio ambone’ ty fandrengean’ Añahare.
\p
\v 44 Nikoike ty hoe t’\nd Iesoà\nd*: Ze miato amako, tsy zaho ty atokisa’e, fa i Nañitrik’ Ahiy.
\v 45 Mahaoniñe i nañirak’ Ahiy ty mahaisak’ ahy.
\v 46 Pok’ etoa ho failo ami’ty voatse toy raho, soa tsy hidoñe am-pimoromoroñañe ao o miato amakoo.
\v 47 Naho eo ty mijanjiñe o volakoo fe tsy mañambeñe, tsy zaho ty hizak’ aze, amy te tsy t’ie hizaka ty voatse toy ty nombako mb’etoañe, fa ty handrombake ty voatse toy.
\v 48 Ty mifary ahy naho tsy mandrambe o volakoo, ao ty hizaka aze; toe hizaka aze amy andro honka’ey o entañe vinolakoo.
\v 49 Zaho tsy nivolañe an-joton-troke; fa i Raeko nañitrik’ Ahy, Ie ty nanolotse lily ahiko: ze ho volañeko naho ze ho taroñeko.
\v 50 Apotako te haveloñe nainai’e o lili’eo; aa ie mivolan-draho, le taroñeko do’e ze tsaraen-dRaeko.
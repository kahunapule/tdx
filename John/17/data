\c 17
\s1 Mihalaly ho am-Pañova’e
\p
\v 1 Ie nitsarae’ \nd Iesoà\nd*, le niandrandra mb’andikerañe ey, nanao ty hoe: O Aba, fa tondroke ty ora; rengeo t’i Ana’o, handrengea’e Azo. 2Fa nimea’o lily re hifehe ze kila nofotse, soa te ho tolora’e haveloñe nainai’e ze hene natolo’o aze. 3Zao o haveloñe nainai’eo, t’ie ho fohi’ iereo ry Andrianañahare tokañe to, naho \nd Iesoà\nd* Norizañe nahitri’oy. 4Fa nandrengeako an-tane atoy vaho nihenefako i nampitoloñe’o Ahiy. 5O Aba itoloro engeñe añila’o eo henaneo amy engeñe nindrezan-tika taolo’ ty fifotora’ ty voatse toiy.
\s1 Mihalaly ho a o mpiama’eo
\p
\v 6 Fa nampahafohineko ondaty natolo’o ahy boak’ ami’ty voatse toio ty tahina’o, ie nifanaña’o, naho natolo’o ahiko vaho nambena’ iereo o tsara’oo.
\v 7 Fa rendre’ iereo henaneo te boak’ ama’o ze hene natolo’o ahy,
\v 8 ie natoloko o saontsy nimea’o ahikoo, naho rinambe’ iereo, naho rendre’ iereo to te boak’ ama’o raho vaho antofa’ iereo te Ihe ro nañitrik’ ahy.
\v 9 Ihalaliako; tsy ho ami’ty voatse toy ty ihalaliako, fa ho amo natolo’o ahikoo amy t’ie azo.
\v 10 Kila azo o ahikoo, naho ahiko o azoo; vaho nahazoako engeñe.
\v 11 Tsy ami’ty voatse toy ka raho, fe ami’ty voatse toy o retoañe, vaho homb’ ama’o mb’eo raho. Ry Aba masiñe, tambozoro an-tahina’o o natolo’o ahikoo, soa t’ie ho raike manahake itikañe.
\v 12 Zaho nimpiam’ iereo, le nambenako an-tahina’o o natolo’o ahikoo; ni­tam­bozoreko o natolo’o ahikoo, tsy ia ty nipoke naho tsy i anan-kamomohañey hampañeneke o Sokitse Masiñeo.
\v 13 Mb’ama’o mb’eo raho henaneo; naho taroñeko ami’ty voatse toy o entañe zao, handiforañe am’iereo o haehakoo.
\v 14 Fa natoloko iareo o tsara’oo le niheje’ ty voatse toy, amy t’ie tsy mpiami’ ty voatse toy, hambañe amy te zaho tsy mpiami’ ty voatse toy.
\v 15 Tsy ihalaliako te hakareñe ami’ty voatse toy iereo, fa t’ie ho kalañeñe ami’ty raty.
\v 16 Tsy mpiama’ ty voatse toy iereo, hambañe amy te zaho tsy mpiami’ ty voatse toy.
\v 17 Ampiavaho an-katò iereo; o tsara’oo ro to.
\v 18 Hambañe ami’ty nañiraha’o ahy mb’ami’ty voatse toy, ty nañitrifako iareo mb’ami’ty voatse toy.
\v 19 Ie ro añamasiñako vatañe, hañeferako iareo ami’ty hatò.
\s1 Mihalaly ho a o Mpiatoo
\p
\v 20 Tsy ho a iretoañe avao o ihalaliakoo, fe ho amo mbe hiato amako añami’ ty tsara’ iareoo;
\v 21 soa te ho raike iaby iereo, hambañe amy te amako Rehe Aba, naho ama’o raho, vaho ho raik’ aman-tikañe iereo, hatokisa’ ty voatse toy te nañitrik’ ahy rehe.
\v 22 Fa natoloko iareo i engeñe natolo’o ahikoy, soa t’ie ho raike, hambañe amy te itika ro raike:
\v 23 Zaho am’iereo, naho Ihe amako, hamonirañe iareo ho raike; soa te ho fohi’ ty voatse toy te Ihe nañitrik’ ahy vaho nikoko iareo, manahake ty fikokoa’o ahy.
\v 24 O Aba, salalaeko te hindre amako ami’ty hitoerako o natolo’o ahikoo, hahaoniñe i engeñe natolo’o ahiy, amy t’ie nikokoa’o taolo’ ty nañoreña’o ty voatse toy.
\v 25 Ry Aba vantañe, ihe tsy nifohi’ ty voatse toy, fe fohiko, naho fohi’ iretoañe te Ihe ro nañitrik’ ahy,
\v 26 naho nampahafohineko iareo i tahina’oy, mbore hampandrendreheko, soa te ho am’ iareo i fikokoañe nikokoa’o ahiy vaho izaho am’ iareo.
\s1 Finotetse naho Tsinepake Mat 26.47-56; Mar 14.43-52; Lke 22.47-53
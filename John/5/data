\c 5
\s1 Mañafak’ añ’Olon’ Antara eo
\p
\v 1 Nandimbe izay ty sabadidak’ o Jiosio le nionjoñe mb’e Ierosaleme mb’eo t’Iesoà.
\v 2 Teo ty antara marine’ ty lalambein’ Añondry e Ierosaleme ao atao Beit-zatà\f + \fr 5:2 \ft Betesda: anjombam-palalàñe, rano mañidahìda;\f* ami’ty saontsy Hebreo; aman-alokaloke lime.
\v 3 Maro ty matindry nandre ao, ty fey, ty kombo, ty kepeke nandiñe ty fihetse’ i ranoy.
\v 4 Ie an-tsa’e le mizotso mb’amy antaray ty anjeli’ i Talè mitrobo i ranoy; ie troboe’e i ranoy le ze valoha’e milipotse an-drano ao ty ampijangañeñe amy ze hasilofa’e.
\v 5 Teo ty lahilahy nikepeke telo-polo taoñe valo’ amby.
\v 6 Ie nivazoho’ Iesoà te nidefoke eo, naho niarofoana’e te haehae ty do’e, le nanoa’e ty hoe: Te ho jangam-b’iheo?
\v 7 Hoe ty natoi’ i kepekey: O Aba, izaho tsy ama’ ondaty hampijoroboñe ahy amo antarao ie ampihalingaliñeñe o ranoo; fa naho mb’eo iraho, le eo ty mizotso aolo.
\v 8 Hoe t’Iesoà tama’e: Miongaha, rambeso o tihi’oo le mañaveloa.
\v 9 Nijangañe amy zao indatiy le rinambe’e i tihi’ey vaho nitrantràñe mb’eo. Toe Sabotse ty andro.
\s1 Kanao \nd Sabotse\nd*
\p
\v 10 Aa le hoe ty asa’ o Tehodao amy jinangañey: \nd Sabata\nd* ‘nio; faly ty anikeleha’o tihy.
\v 11 Tinoi’e ty hoe: I nampijangañe ahiy ty nanao amako ty hoe: Miongaha, rambeso o tihi’oo le akia.
\v 12 Le hoe ty ontane’ iareo: Ia t’indaty nanao ama’o ty hoe: Rambeso o tihi’oo, le akia, zao?
\v 13 F’ie tsy napota’ i nafahañey, fa nivik’ añe t’\nd Iesoà\nd*, le lahialeñe ty an-toetse ao.
\v 14 Ie añe, nivazoho’ \nd Iesoà\nd* añ’anjomban’ Añahare ao re le nanoa’e ty hoe: Hehe, t’ie jangañe, ko mandilatse ka, tsy mone hanjo ty lombolombo’ i teoy\f + \fr 5:14 \ft Jao 8:11\f*.
\v 15 Niavotse indatiy nitalily amo Tehodao te \nd Iesoà\nd* ro nampijangañe aze.
\v 16 Aa le nampisoañe’ o Tehodao t’\nd Iesoà\nd*, nikilily hañè doza ama’e, amy t’ie nanoe’e amy \nd Sabotse\nd*y.
\s1 Hambañe aman’ Añahare
\p
\v 17 Fe hoe ty natoi’ \nd Iesoà\nd*: Mifanehake sikal’ amy zao t’i Raeko vaho mitoloñe ka iraho.
\v 18 Aa le sandrake te nipaia’ o Tehodao ty hañoho-doza ama’e; tsy t’ie nandilatse amy \nd Sabata\nd*iy avao, fa t’ie nanao i Andrianañahare ho Rae’e, hifanahafa’e aman’ Añahare.
\s1 Hambañe ami’ty Haozara’e
\p
\v 19 Le hoe ty natoi’ \nd Iesoà\nd*: Eka! to t’itaroñako te, tsy mete manao inoñ’ inoñe am-bata’e i Anakey, naho tsy ty oni’e ano­en-dRae’e; amy te ze trea’e anoen-dRae’e, izay ro anoe’ i Anakey.
\v 20 Kokoan-dRae t’i Anake le kila atoro’e aze ze anoe’e vaho ho toroa’e fitoloñañe ra’elahy te amy retoañe hilatsà’ areo.
\v 21 Fa hambañe ami’ty ampitroaran-dRae o vilasio naho mameloñe iareo, ty ameloma’ i Anakey ze no’e.
\s1 Hambañe ami’ty Fanaña’e Lily
\p
\v 22 Toe tsy eo ty zakae’ i Rae, fa hene natolo’e amy Anakey ze fizakañe
\v 23 soa te songa hiasy i Anakey, hambañ’ amy iasia’ iareo an-dRaey. Ze tsy miasy i ana’ey, tsy miasy an-dRae nañirak’aze.
\p
\v 24 Eka! To ty itaroñako te, ze mijanjiñe o volakoo naho matoky i nañirak’ Ahiy ro aman-kaveloñe nainai’e, vaho tsy mimoak’ an-jaka ao; f’ie nienga i havilasiy mb’an-kaveloñe mb’eo.
\v 25 Itaroñako an-katò te, ho avy ty ora, toe fa ie henaneo, te ho janjiñe’ o vilasio ty fiarañanaña’ i Anan’ Añaharey, le ho veloñe o mahajanjiñe azeo.
\v 26 Fa hambañe ami’te aman-kaveloñe am-pañova’e t’i Rae, ty nanolora’e amy Anakey ty hanañe haveloñe am-bata’e;
\v 27 mbore tinolo’e lily hizaka, amy te ie i Ana’ ondatiy.
\v 28 Ko idaba’ areo, fa ho tondroke ty ora ho janjiñe’ ze fonga an-donak’ ao i fiara­ñanaña’ey
\v 29 vaho hiongake boak’ao: ze nanao soa ho amy fivañonam-beloñey; le ze nanao raty ho amy fitroaram-pizakañey.
\v 30 Toe tsy mahatafe­tetse iraho te izaho avao. Ie mitsa­no­ñe ro mizaka, le to o zakakoo amy te tsy ty lahako ro paiako fa ty satrin-dRae nañirak’ ahy.
\v 31 Aa naho mitalily vatan-draho, tsy ho tò i taliliy.
\s1 Ty Talili’ i Jaona Mpandipotse
\p
\v 32 Ao ty mitalily ahy, le apotako te to i taroñe talilie’e ahiy.
\v 33 Fa nañitrik’ amy Jaona nahareo, le nitaroña’e ty hiti’e.
\v 34 Tsy rambeseko ze talilie’ ondaty ahy, fe ivolañako o raha zao hahazoa’ areo rombake.
\v 35 Jiro nirehetse naho nireandrean-dre vaho nisatrie’ areo ty hirebeke hey amy hazavà’ey.
\s1 Ty Mitaroñe aze
\p
\v 36 Amam-balolombeloñe ambone’ i Jaona iraho, fa o fitoloñañe nafanton-dRae amako ho henefañeo vaho i fitoloñañe fanoeko ro mitalily ahy te nirahen-dRae.
\s1 Ty Taroñe ty aman-dRae
\p
\v 37 I Rae nañirak’ Ahy, fa nita­roñe ahy. Mbe lia’ areo tsy nahajanjiñe ty fiarañanaña’e ndra nahaisake i vinta’ey\f + \fr 5:37 \ft Jao 1:18\f*,
\v 38 vaho tsy mimoneñe ama’ areo ao o tsara’eo amy te tsy atokisa’ areo i nahitri’ey.
\v 39 Hotsohotsò o Sokitse Masiñeo; fa atokisa’ areo te ama’e ao ty hanaña’ areo haveloñe nainai’e; eka, ie i mitalily ahikoy,
\v 40 fe mifoneñe tsy homb’ amako nahareo hahazo haveloñe.
\s1 Mitaroñe i Sokitse Masiñey
\p
\v 41 Tsy rambeko ty fiasia’ ondatio,
\v 42 le apotako nahareo, te tsy an-tro’ areo ao ty fikokoan’ Añahare.
\v 43 Nimb’ atoa iraho ami’ty tahinan-dRaeko, fe tsy rinambe’ areo; naho eo ty miheo mb’ama’ areo ami’ty añara’e, le ampihovae’ areo.
\v 44 Aia ty hahafatokisa’ areo, te mifampiasy avao fa tsy mipay ty engeñe boak’ aman’ Añahare tokañe?
\p
\v 45 Ko atao’ areo te izaho ty hanisý anahareo añatrefan-dRae; toe eo ty haneseke anahareo: i Mosè fitama’ areo.
\v 46 Aa naho niantofa’ areo t’i Mosè le ho natokisa’ areo iraho amy te izaho i nanokira’ey.\f + \fr 5:46 \ft Its 18:18\f*
\v 47 Aa naho tsy miantoke o soki’eo nahareo, aia ty hatokisa’ areo o volakoo?\f + \fr 5:47 \ft Lke 16:31\f*
\s1 ty Lime Arivo Lahy Mat 14.13-21; Mar 6.31-44; Lke 9 11-17
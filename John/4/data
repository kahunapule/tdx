\c 4
\s1 Ty Rakemba am-Bovoñe eo
\p
\v 1 Aa ie niarofoana’ i Talè te jinanji’ o Fariseoo te namory naho nandipotse mpioke maro te amy Jaona t’\nd Iesoà\nd*,
\v 2 (Toe tsy nampilipotse t’\nd Iesoà\nd*, fa o mpiama’eo.)
\v 3 le nienga Iehodà re nibalike mb’e Galilia añe,
\v 4 f’ie tsi-mete tsy niranga i Samaria;
\v 5 aa le nivotrak’ an-drova’ i Samaria atao Sikara re, marine’ ty toetse natolo’ Iakobe am’ Iosefe ana’e.
\v 6 Teo ty vovo’ Iakobe. Nivozak’ amy fañavelo’ey t’\nd Iesoà\nd* le niambesatse amy vovoñey; ie fa ho oram-paheneñe.
\p
\v 7 Nimb’eo amy zao ty rakemba nte-Samaria hitari-drano, le hoe t’\nd Iesoà\nd* ama’e: Anjotsò rano raho.
\v 8 (fa nihitrik’ mb’an-drova añe o mpiama’eo hikalo mahakama.)
\v 9 Aa hoe i rakemba nte-Sama­riay ama’e: Aa vaho akore te Ihe Jiosy, ro mipay rano amako: zaho ampela nte Samaria? (amy te tsy mifañaoñe amo nte-Samariao o Jiosio.)
\v 10 Le hoe ty natoi’ \nd Iesoà\nd*, Naho nifohi’o ty falalàn’ Añahare naho o nanao ama’o ty hoe: Anjotsò rano, le ho nihalalia’o vaho ho nanjotsoa’e rano veloñe.
\v 11 Hoe re tama’e: O Aba, tsy amam-pavintan-dRehe, laleke o vovoñeo, aia ty hahazoa’o ze o ranon-kaveloñe zao?
\v 12 Ihe hao ro bey te am’ Iakobe raen-tika nanolots’ anay ty vovoñe tìañe, ie nikamae’ o ana’eo naho o hare’eo?
\v 13 Natoi’ \nd Iesoà\nd* ty hoe, Ze minoñe ty rano toy mbe haran-drano avao,
\v 14 fe tsy ho taliñiereñe ka ty mikama i rano homeiko azey; i rano hatoloko azey, le ho vovon-drano ama’e ao higoan­goañe mb’an-kaveloñe nainai’e.
\v 15 Hoe i rakembay tama’e, O Aba, meo ahy i rano zay tsy haran-dranoako naho tsy hitohàko mb’etoa hitarike.
\p
\v 16 Hoe re tama’e: Akia, kanjio ty vali’o le mb’etoa.
\v 17 Tinoi’ i rakembay ty hoe: Tsy amam-baly raho. Hoe t’\nd Iesoà\nd* tama’e: To i asa’oy te tsy amam-baly;
\v 18 ie nanam-baly lime naho tsy vali’o i ama’o henaneoy. Mahity i enta’oy.
\p
\v 19 Hoe i rakembay tama’e, O Aba, apotako te mpitoky rehe.
\v 20 Fitala­hoan-droae’ay ty vohitse toy, fa hoe ka nahareo te e Ierosaleme ao ty toem-pitalahoa’ ondatio.
\p
\v 21 Hoe t’\nd Iesoà\nd* tama’e: O rakembao, atokiso, ho tondroke ty sa tsy hitalahoa’ areo aman-dRae, ke ami’ty vohitse toy he e Ierosaleme ao.
\v 22 Tsy fohi’ areo ty iambanea’ areo fe fanta’ay ty italahoa’ay amy te boak’ amo Jiosio ty fandrombahañe\f + \fr 4:22 \ft Sab 147:19, Ies 2:3, 14:1, 56:6-8, Eze 47:22-23, Zek 8:23, Rom 2:20, 3:2, 9:4, Ben 21:12, 21:24 \f*.
\v 23 Fa ho tendreke ty ora, naho toe ie henaneo, te hitalaho aman-dRae an-troke naho an-katò o toe mpitalahoo; ie ro paian-dRae hita­laho ama’e.
\v 24 Arofo t’i Andrianañahare, le tsi-mahay tsy hitalaho añ’ arofo naho an-katò o mpitalaho ama’eo.
\p
\v 25 Hoe i rakembay tama’e: Apotako te hitotsak’ atoy t’i Mesia (i atao Norizañey); ie avy ro ho taroñe’e amantika ze he’e.
\v 26 Hoe t’\nd Iesoà\nd* tama’e: Ie zaho mirehak’ ama’o.
\s1 Mipoteake o Mpiama’eo
\p
\v 27 Niloneak’ amy zao o mpiama’eo le nilatsa te ie nifanaontsy ami’ty rakemba, fe leo raike tsy nañontane aze ty hoe: Ino ty paia’o? ndra: Akore te isaontsia’o?
\v 28 Nado’ i rakembay i vatavo’ey vaho nienga mb’an-drova ao nitalily am’ondatio ty hoe:
\v 29 Antao hahaoniñe t’indaty nitalily amako ze fonga satako. Hera ie i Norizañey?
\v 30 Niakatse i rovay iereo, nimb’ama’e mb’eo.
\p
\v 31 Nanohiñ’ aze amy zao o mpi­ama’eo, nanao ty hoe: O Talè, mikamà.
\v 32 Fe hoe ty nanoa’e: Aman-kànen-ko haneñe tsy fohi’ areo raho.
\v 33 Aa le nifamesoveso ty hoe o mpiama’eo: Hera teo ty nanjotso ama’e?
\v 34 Hoe t’\nd Iesoà\nd* tam’ iereo, Ty haneko, le ty manao ze satri’ i nañitrik’ Ahiy vaho ty hañeneke o fitoloña’eo.
\v 35 Tsy fisaontsi’ areo hao ty hoe: Mbe añe ty efa-bolañe vaho ho toly ty sabo? Inao ty itaroñako: ampiandrao fihaino, le taringìto o tetekeo t’ie rifo te ho tataheñe henanekeo.
\v 36 Fa mitakatse ty rima’e o mpanatakeo, naho manontom-boa ho an-kaveloñe nainai’e, soa te hitrao-pirebeke ty mpitongy naho ty mpanatake.
\v 37 Zay ty mahatò ty tsara manao ty hoe: Mitongy ty raike vaho manatake ty ila’e.
\v 38 Nahitriko hanatake ty tsy nimokora’ areo; o ila’eo ty nifanehake vaho niziliha’areo i nivozaha’ iareoy.
\s1 Atokisa’ o nte Samariao
\p
\v 39 Aa le maro amo nte Samaria hirik’ amy rovaio ty niantok’ aze ty amy enta’ i rakembaiy nanao ty hoe: Natalili’e ahiko ze fonga sata nanoeko.
\v 40 Aa le nimb’ ama’e mb’eo o nte Samariao nihalaly ama’e ty hañialo am’iereo, vaho niambesatse ao roe andro re.
\v 41 Maro ka ty niantoke ty amo tsara’eo,
\v 42 naho nanao ty hoe amy rakembay: Tsy i saontsi’oy avao ty mampiantok’ anay, fa nahajanjiñe ka zahay, vaho rendre’ay te toe ie i Norizañey, i Mpandrombake ty voatse toiy.
\s1 Rinambe’ o nte Galiliao Antalatalasaba
\p
\v 43 Ie heròne, le nienga mb’e Galilia añe.
\v 44 (Toe fa natalili’ \nd Iesoà\nd* te tsi-vara an-tane’e ty mpitoky.)
\v 45 Aa ie nandoake e Galilia ao le nampihovae’ o nte Galiliao —ie fa niisa’ iareo o raha iaby nanoe’e e Ierosaleme añe amy sabadidakeio, toe namonje’ i sabadidakey ka iereo.
\s1 ty Anadahi’ i Roandriañey
\p
\v 46 Aa le niherem-b’e Kana’ i Galilia t’\nd Iesoà\nd*, mb’amy nanoe’e rano ho divay añey. Teo ty roandriañe, te natindri’ ty rare e Kapernaome ao ty ana-dahi’e.
\v 47 Aa ie jinanji’e te nienga Iehodà mb’e Galilia mb’eo t’\nd Iesoà,\nd* le niheo mb’eo le nihalalia’e ty hizotso mb’eo hañafake i ana’e fa heta’ey.
\v 48 Le hoe t’\nd Iesoà\nd* tama’e: Naho tsy mahaonim-biloñe naho halatsàñe nahareo, le tsy miantok’ avao.
\v 49 Fe nanoa’ i roandriañey ty hoe: O Aba, ehe mizotsoa, tsy mone hivetrake i anakoy.
\v 50 Hoe t’\nd Iesoà\nd* ama’e: Akia, veloñe i ana’oy. Natokisa’ indatiy i nitsaràe’ \nd Iesoà\nd* ama’ey le nimpoly.
\v 51 Ie nizotso mb’eo, le nifanalaka ama’e o mpitoro’eo, nitalily te veloñe i ana’ey.
\v 52 Aa le nañontanea’e ty ora nitsaitsaihe’e, le hoe iereo ama’e: Omale amy ora faha-fitoy\f + \fr 4:52 \ft folakandro-maràñe : 1:00 ndra 13:00;\f* te niafak’ ama’e i firemporempoañey.
\v 53 Nifohin-drae’e t’ie i ora nitsarà’ \nd Iesoà\nd* ty hoe: Veloñe i ana’oy. Le niantoke re rekets’ o añ’anjomba’e iabio.
\v 54 Zay ty viloñe faha-roe nanoe’ \nd Iesoà\nd* sikal’ amy niakara’e Iehodà mb’e Galilia añey.
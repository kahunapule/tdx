\c 13
\s1 Manasa ty Fandia’ o mpiama’eo
\p
\v 1 Taolo’ i sabadidak’ i Fihelañeiy, ie niarofoana’ \nd Iesoà\nd* te an-titotse ty ora hienga’e ty voatse toy mb’ aman-dRae’e, fa nikokoa’e o aze ami’ty voatse toio, le mbe nikokoa’e pak’am-para’e.
\v 2 Ie fa nikama le napo’ i Ratiy an-tro’ i Jodasy nte-Keriote, ana’ i Simona, ty hifotera’e;
\v 3 niarofoana’ \nd Iesoà\nd* te kila natolon-dRae’e aze am-pità’e naho t’ie nihitrike hirik’ aman’ Añahare naho himpoly aman’ Añahare añe,
\v 4 aa le niongak’ amy fikamañey re naho nado’e eo o saro’eo naho nandrambe lamba famorañe vaho nidiañe.
\v 5 Le nañilin-drano an-koveta re vaho nanasa o fandiam-piama’eo ze nifora’e amy lamba nidia’ey.
\p
\v 6 Aa ie niheo mb’amy Simona Petera, le hoe t’i Petera ama’e: O Rañandria, hanasa o tombokoo v’Iheo!
\v 7 Natoi’ \nd Iesoà\nd* ty hoe: Tsy fohi’o hey o anoekoo, f’ie ho rendre’o te añe.
\v 8 Hoe t’i Petera tama’e: Le lia’e tsy ho sasà’o o tombokoo! Tinoi’ \nd Iesoà\nd* ty hoe: Naho tsy isasako, tsy hanañ’ anjara’ amako rehe.
\v 9 Le hoe ty nanoa’ i Simona Petera: O Rañandria, tsy o tombokoo avao arè, fa o tañako naho lohakoo ka.
\v 10 Tinoi’ \nd Iesoà\nd* ty hoe: Tsy mipay ho sasañe ka ty nihariry, naho tsy o fandia’eo, fa hene malio. Malio ka nahareo, fe tsy ie iaby.
\v 11 Amy te niarofoana’e i hifotetse azey, izay ty nanoa’e ty hoe: Tsy inahareo iaby ro malio.
\p
\v 12 Ie niharirie’e o fandia’ iareoo, le nisaroñe naho niambesatse indraike vaho nañontane ty hoe: Rendre’ areo i nanoakoy?
\v 13 Anoe’ areo Talè, naho Androanavy, le mete i anoa’areoy, amy te ie raho.
\v 14 Aa kanao izaho, Talè naho androanavi’ areo ro manasa o fandia’ areoo, le mifampihariry fandia ka.
\v 15 Amy te tinoloko fitsikombeañe, hanoa’ areo i nanoakoy.
\v 16 Eka! to t’itaroñako, te tsy bey te amy mpifehe azey ty mpitoroñe, naho ty nahitrike te amy nañitrikey.
\v 17 Ie fohi’ areo izay, le ho fale t’ie anoe’areo.
\v 18 Tsy inahareo iaby ty itaroñako, amy te fantako o jinobokoo, fe tsi-mahay tsy ho heneke o Sokitse Masiñeo, te
\q1 Nañonjon-tomitse amako
\q1 i niharo nikama amy mofokoy.\f + \fr 13:18 \ft Sab 41:9\f*
\p
\v 19 Henane zao, italiliako aolo’ ty hitondroha’e, soa t’ie tondroke, le hatokisa’ areo t’ie raho.
\v 20 Eka! to t’itaroñako te ze mandrambe ndra iaia ahitriko, le mandrambe ahy, vaho i mandrambe ahiy ro mandrambe i nañitrik’ ahiy.
\s1 i Nifotetse azey Mat 26.21,22; Mar 14.18,19; Lke 22.21-23
\p
\v 21 Ie nanao izay t’\nd Iesoà\nd*, le nidabahorak’ añ’arofo’e, naho nanao ty hoe: Eka! to t’itaroñako te hifotera’ ty raik’ ama’ areo.
\v 22 Aa le nifanolitolike o mpi­ama’eo, fa nofi’ iareo i tsara’ey.
\v 23 Ie amy zao, nirampy añ’ araña’ \nd Iesoà\nd* i mpiama’e nikokoa’ I\nd esoày\nd*.
\v 24 Aa le tsinikao’ i Simona Petera re hañontane i nisaontsie’ey.
\v 25 Le ie niato añ’ araña’ \nd Iesoà\nd* ro nañontane ty hoe: O Talè, ia v’izay?
\v 26 Hoe ty natoi’ \nd Iesoà\nd*: Ty ho tolorako ty pila’e toy naho fa najoko. Aa ie nalò’e i pila’ey le natolo’e amy Jodasy ana’ i Simona nte-Keriote.
\v 27 Ie nandrambe i mofoy le nitsamoak’ ama’e i mpañìnjey. Le hoe t’\nd Iesoà\nd* tama’e: I hanoe’oy, anò masìka.
\v 28 Ie amy zao, leo raik’ am-pandambañañe eo tsy nahafohiñe ty talim-pisaontsia’e.
\v 29 Natao’ ty ila’e te, kanao mpitàn-koroñe t’i Jodasy, le va’e nanoa’ \nd Iesoà\nd* ty hoe: Kalò o paian-tika amy sabadidakeio; ke nampamahana’e o rarakeo.
\v 30 Aa ie vata’e nandrambe i pila’ey le niavotse; fa haleñe.
\s1 Ty Ami’ ty Hionjona’e
\p
\v 31 Ie niakatse añe, le hoe t’\nd Iesoà\nd*: Henane zao ty andrengeañe i Ana’ ondatiy, vaho nahazo hasiñe ama’e t’i Andrianañahare,
\v 32 aa naho mandrenge an’ Andrianañahare re, le ho rengen’ Añahare ka, vaho ho renge’e aniany.
\v 33 O ry anakeo, aniany avao ty mbe hindrezako. Le hipaia’ areo, naho hambañe amy nitaroñeko amo Tehodaoy ty hitaroñako, te, Tsy ho lefe’ areo hombàñe ty hionjonako;
\v 34 Lily vao ty itaroñako: mifampikokoa; manahake ty nikokoako anahareo ro hifampikokoa’ areo.
\v 35 Zao ty hahafohina’ ie iaby te mpiamako nahareo: t’ie mifampikoko.
\s1 ty Hiteteza’ i Petera Mat 26.34,35; Mar 14.30,31; Lke 22.33,34
\p
\v 36 Hoe t’i Simona Petera tama’e: O Rañandria, homb’aia v’Iheo? Natoi’ \nd Iesoà\nd* ty hoe: I andenakoy tsy mete’ areo tonjohizeñe heike; f’ie hañorik’ avao te añe.
\v 37 Hoe t’i Petera ama’e: O Rañandria, aia ty tsy anonjohizako azo henaneo? Hafoeko ho azo ty fiaiko.
\v 38 Tinoi’ \nd Iesoà\nd* ty hoe: Hafoe’o ho ahy hao o fiai’oo? To t’itaroñako te mbe tsy hikekeo i akoholahiy naho tsy fa nitety ahy in-telo rehe.
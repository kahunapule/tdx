\c 2
\s1 Ninjare Divay ty Rano
\p
\v 1 Ie tongoa’ ty herone le tondroke e Kana e Galilia añe ty enga-valy naho teo ty rene’ \nd Iesoà\nd*
\v 2 vaho songa nañambaràñe homb’ amy enga-vaoy t’\nd Iesoà\nd* naho o mpiama’eo.
\p
\v 3 Ie ho nikapioke ty divay le hoe i rene’ \nd Iesoà\nd* ama’e: Tsy aman-divay iereo.
\v 4 Tinoi’ \nd Iesoà\nd* ty hoe: O Rakembao, inoñ’ ama’o naho amako zay? Mbe tsy tsatoke ty orako.
\v 5 Fe hoe ty nafanton-drene’e amo mpitoroñeo: Anò ze ampanoa’e.
\v 6 Nidoñe marine eo ty sajoa vato eneñe, fañaliova’ o Jiosioo, songa naha­atseke fañaranañe telo ndra roe.
\v 7 Hoe t’\nd Iesoà\nd* tam’ iareo: Atsafo rano o sajoao. Le nipeà’ iereo pak’an-tsoñi’e.
\v 8 Le hoe re tam’ iereo: Anovizo henaneo vaho endeso amy talèn-engay. Le nandesa’ iareo;
\v 9 aa naho nitso­peke i rano niova ho divaiy i talèn-tsabadidakey, ie tsy napota’e ty nihirifa’e, fa o mpitoroñe nanovy i ranoio avao ro nahafohiñe, le kinanji’ i talen-tsabadidakey i mpañengay
\v 10 vaho nanoa’e ty hoe, Fanjotso’ ondatio aolo ty divay soa, ie nikamaeñe, vaho zay ty masay; fa ihe ka nañaja ty divay soa ampara henane.
\v 11 Zay ty lengom-bilo’ \nd Iesoà\nd* nanoe’e e Kana’ i Galilia añe, nampiboake ty enge’e naho nampiantofa’e o mpiama’eo.
\p
\v 12 Ie modo zay le nizotso mb’e Kapernaome mb’eo, ie naho i rene’e naho o rahalahi’eo vaho o mpiama’eo, le nitoetse ao andro tsy ampeampe.
\s1 Pinio’e i Anjombay
\r (Mat 21.12; Mk 11.15-19; Lk 19.45-48)
\p
\v 13 Ie an-titotse i Fihelañ’ ambone’ o Jiosioy, le nionjomb’e Ierosaleme añe t’\nd Iesoà\nd*.
\v 14 Naho nizoe’e an-kiririsan’ anjomban’ Añahare ao o nandetak’ añombe naho añondry naho dehoo, vaho o mpampikalo dralao mitoboke ey.
\v 15 Aa le namboare’e firison-kafotse naho fonga sinoi’e hiakatse i anjombay mindre amo añondrio naho o añombeo, le nalonga’e o dralam-pampikalo dralao vaho navalihoho’e o talatalao,
\v 16 le hoe re amo mpande­take dehoo: Akaro añe o rahao vaho ko anoeñe kibohon-kilankañe ty anjomban-dRaeko.
\v 17 Le nitiahi’ o mpiama’eo i pinatetse, ty hoe:
\q1 Nampibotsek’ ahy
\q1 ty fahimbañako amy anjomba’oy.\f + \fr 2:17 \ft Sab 69:9\f*
\p
\v 18 Tinoi’ o Tehoda ty hoe: Inoñe ty viloñe hatoro’o anay, te ihe manao o raha retiañe?
\v 19 Natoi’ \nd Iesoà\nd* ty hoe: Rotsaho ty anjomba toy le hatroako añate’ ty telo andro.
\v 20 Aa le hoe o Tehoda: Efapolo eneñ’ amby taoñe ty namboareñe ty anjomba toy, vaho hatroa’o añ’ ate ty telo andro?
\v 21 Fa i akibam-pañova’ey ty nienta’ey.
\v 22 Aa ie nivañom-belon-dre le nitiahi’ o mpiama’eo i tsinara’e am’iereoy; le natokisa’ iareo o Sokitse Masiñeo naho ty entañe nisaontsie’ \nd Iesoà\nd*.
\p
\v 23 Ie te Ierosaleme ao amy Fihelañey, le maro ty niantoke i tahina’ey te nahaisake o raha tsitantane nanoe’eo.
\v 24 F’ie tsy nampivave’ \nd Iesoà\nd*, amy te kila arofoana’e ondatio;
\v 25 vaho tsy nipay mpitalily ondaty, fa arofoana’e ze am’ondatio.
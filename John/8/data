\c 8
\s1 Vinamba ty Ampela
\p
\v 1 Nomb’am-bohi’ Oliva mb’eo t’\nd Iesoà\nd*.
\v 2 Le nañaleñaleñe te nibalike mb’ añ’anjomban’ Añahare mb’eo, naho nihimpok’ ama’e i màroy vaho niambesatse re nañoke.
\p
\v 3 Nasese’ o mpanoki-dilio naho o Fariseoo ama’e ty rakemba nivamba, aa ie najarodo’ iereo añivo’ ondatio,
\v 4 le hoe iareo tama’e: O Talè, tsinepake ty rakemba toy amy t’ie nivamba.
\v 5 Toe nandily antika amy Hake ao t’i Mosè t’ie ifetsaham-bato; ino mb-arè ty asa’o?
\v 6 Nanoe’ iereo izay hitsoke aze, hamente ty hanesehañe aze. F’ie nibotreke t’\nd Iesoà\nd*, nanoki­tsokitse an-drambom-pità’e an-tane eo,
\v 7 Aa ie nimane ontane ama’e iareo, le niongake naho nanoa’e ty hoe: Ty tsy aman-tahiñe ama’areo, ee t’ie ty hametsa-bato aolo.
\v 8 Niondreke indraike re, nanokitse an-tane eo\f + \fr 8:8 \ft Irm 17:13\f*
\v 9 O nahajanjiñeo, ninankañe kiraikiraike, o zoke’eo aolo ampara’ t’ie vahiny le i rakembay ro añivo eo.
\v 10 Niongake t’\nd Iesoà\nd*, le nanoa’e ty hoe: O Rakemba, aia ho o nanesek’ azo’o? Tsy eo hao ty namàtse azo?
\v 11 Leo raike, Talè, hoe re. Le hoe t’\nd Iesoà\nd* ama’e: Zaho ka tsy hañozoñ’ azo, akia, ko mandilatse ka.
\p
\v 12 Tinovo’ \nd Iesoà\nd* am’iereo ty hoe: Failo’ ty voatse toy raho; tsy hañavelo añ’ ieñe ao ze mañorike ahy, fa ho an-kazavàn-kaveloñe.
\p
\v 13 Aa hoe ty lie’ o Fariseoo aze: Ho nitò aia o talili’oo kanao mita­lily vatañe.
\v 14 Tinoi’ \nd Iesoà\nd* ty hoe: Ndra te mitalily vatan-dRaho, to i talilikoy; amy te fantako ty nihirifako naho ty hombako; fe tsy fohi’ areo ty niboahako ndra ty hionjonako.
\v 15 O nofo­tseo ro fizaka’areo; Zaho tsy mizaka ndra iaia.
\v 16 Fe ndra t’ie mizaka, to ty fizakako; amy te tsy zaho avao, fa zaho naho i Rae nañitrik’ ahiy.
\v 17 Toe pinatetse amy Hà’areoy te
\q1 to taroñe t’indaty roe.\f + \fr 8:17 \ft Its 19:15\f*
\p
\v 18 Izaho mitalily vatañey, ty raike, mita­lily ahy ka i Raeko nañirak’ ahiy.
\v 19 Aa le hoe iareo tama’e: Aia v’o Rae’oo? Tinoi’ \nd Iesoà\nd*: Tsy mahafohiñ’ ahy ndra i Raeko nahareo; naho napota’ areo raho le ho nahafohiñe an-dRaeko ka.
\p
\v 20 Sinaontsi’ \nd Iesoà\nd* amy fanontonan-dralay i hoe zay, ie nañoke añ’ anjomban’ Añahare ao; le tsy teo ty nipao tañañ’ ama’e; amy te mboe tsy nitsatoke ty ora’e.
\v 21 Le hoe ty natovo’ \nd Iesoà\nd* am’iereo: Hienga raho, ho paiae’ areo fe hivetrak’ amo hakeo’ areo. Tsy lefe’ areo hombañe i hombakoy.
\v 22 Le hoe ty asa’ o Tehodao: Hera hamoe’ fain-dre? Ie manao ty hoe: Ze hombako tsy ho lefe’ areo hombañe.
\v 23 Aa le hoe re tam’ iereo: Hirik’ ambane ao nahareo; boak’ ambone raho. Ami’ty voatse toy nahareo; fe tsy ami’ty voatse toy raho.
\v 24 Aa le hoe ty nitaro­ñako, t’ie hikoromak’ amo hakeo’ areoo, fa naho tsy atokisa’ areo t’Ie Raho\f + \fr 8:24 \ft Avo 3:14 , naho amy a.57\f*, le hihomake an-tahi’ areo.
\v 25 Le hoe iareo tama’e: Ia v’Iheo? Hoe ty nanoa’ \nd Iesoà\nd*: I nitaro­ñako am-baloha’ey.
\v 26 Mbe bey ty ho nitaroñako naho ty hizakako, fe to i nañirak’ Ahiy; le taroñeko ami’ty voatse toy o itsanoñakoo.
\v 27 Tsy napota’ iereo t’ie nisaontsy i Rae.
\v 28 Aa le hoe ty nanoa’ \nd Iesoà\nd*: Ie aonjo’ areo i Ana’ ondatiy, le ho fohi’ areo te ie raho, le tsy eo ty anoeko an-tsatriko, fa ze ampandrendrehen-dRaeko ahy, izay o volañekoo.
\v 29 Toe amako i nañitrik’ Ahiy, le tsy apo’e hiziozio raho, amy te nai­nai’e fanoeko o raha tea’eo.
\v 30 Ie nisaontsy izay, le maro ty niantok’ aze.
\p
\v 31 Aa le hoe t’\nd Iesoà\nd* tamo Jiosy mpiato ama’eo: Naho mitoloñe amo fivolakoo nahareo, le toe mpiamako;
\v 32 le ho fohi’ areo ty hatò vaho ho hahà’ ty hatò.
\v 33 Hoe ty natoi’ iareo aze: Tarira’ i Abraàme zahay, le mbe lia’e tsy rinohi’ ondaty; Akore arè ty natao’o te, Ho hahañe nahareo?
\p
\v 34 Tinoi’ \nd Iesoà\nd* ty hoe: Eka! to ty itaroñako te fonga ondevon-kakeo ze manao hakeo.
\v 35 Tsy mipiteke añ’ anjomba ao ty ondevo, fe mimoneñe ao nainai’e ty anake.
\v 36 Aa ie hahà’ i Anakey, le ho vata’e votso­tse.
\v 37 Apotako t’ie tiri’ i Abraàme; f’ie mipay ty hahavetrak’ ahy amy te tsy itoera’ o volakoo.
\v 38 Taroñeko o nitreako te nindre aman-dRaekoo; vaho anoe’ areo ze jinanji’ areo aman-drae’ areo.
\p
\v 39 Tinoi’ iereo ty hoe: Rae’ay t’i Abraàme. Le hoe ty natoi’ \nd Iesoà\nd*: Naho àna’ i Abraàme, anò o fitoloña’ i Abraàmeo;
\v 40 f’ie henaneo, mipay hamono ahy—ondaty mitaron-kavantañañe ama’ areo, o tsinanoko aman’ Añahareo. Tsy nanao izay t’i Abraàme.
\v 41 Toe anoe’ areo ty satan-drae’ areo. Aa hoe iereo tama’e: Tsy anak’ amonton-jahay; raike ty Rae’ay, i Andrianañahare.
\v 42 Hoe t’\nd Iesoà\nd* am’ iereo: Aa naho Rae’ areo t’i Andrianañahare, le ho nikoko ahy, amy te i Andrianañahare ty niboahako naho ty nivotrahako atoy; le tsy ty satriko ty nipotirako atoy, fa ie ty nañitrike ahy.
\v 43 Akore te tsy apota’ areo o rehakoo? toe tsy maha­janjiñe o volakoo nahareo.
\v 44 Ie mpiamy mpañinje rae’ areoy, vaho tea’ areo ty manao ze irìn-drae’ areo. Mpañoho-doza boak’ am-baloha’e re vaho tsy mijadoñe ami’ty hatò, amy t’ie tsy aman-katò ndra loli’e. Ie mivolam-bande, sata’e i fivola’ey, amy t’ie mpandañitse, toe raem-bande.
\v 45 Fe kanao mitaroñe ty hatò raho, tsy iantofa’ areo.
\v 46 Ia ama’ areo ty manisý hakeo amako; fa naho mitaroñe ty hatò, akore te tsy atokisa’ areo?
\v 47 Mahajanjiñe o saontsin’ Añahareo ze aman’ Añahare, f’ie tsy mahajanjiñe amy te tsy aman’Añahare.
\v 48 Aa hoe ty natoi’ o Tehodao aze: Tsy to hao ty asa’ay te nte Samaria rehe naho tokoen’ anga-draty?
\v 49 Hoe ty natoi’ \nd Iesoà\nd*: Tsy aman-kokolampan-draho, fa miasy an-dRaeko, fe tsy iasia’areo.
\v 50 Tsy mipay engeñe ho ahy raho, fe ao ty mitsoeke naho mizaka.
\v 51 Eka! to ty itaroñako te tsy hahaonin-kavilasy ka ty miambeñe o volakoo.
\p
\v 52 Le hoe o Tehodao tama’e: Rendre’ay henaneo t’ie tokoen-draha. Nivilasy t’i Abraàme naho o mpitokio; le manao ty hoe rehe, Tsy hitsope-kavilasy ka ty mifahatse amo volakoo.
\v 53 Ho bey te amy Abraàme rae’ay hao rehe, ie nihomake? nikoromake ka o mpitokio; aa le manao ho ia rehe?
\v 54 Hoe ty natoi’ \nd Iesoà\nd*: Naho miasy vatan-draho le kòake i asikoy. Miasy ahy t’i Raeko, i atao’ areo ty hoe: Andrianañahare’ay.
\v 55 Mbe’ mboe tsy fohi’ areo re, ie fohiko. Aa naho nataoko t’ie ninofiko, le ho nibodiake hambañ’ ama’ areo raho. Toe fantako re vaho ambenako o tsara’eo.
\v 56 Niankahake t’i Abraàme te nahaoniñe ty androko; niisa’e le niehake.
\p
\v 57 Le hoe o Tehodao tama’e: Tsy limampolo taon-dRehe, aa vaho ho niisa’o t’i Abraàme?
\v 58 Hoe t’\nd Iesoà\nd* tam’ iereo: Eka! to ty Itaroñako te, taolo te nisamake t’i Abraàme, Zaho ro\f + \fr 8:58 \ft Avo 3:13\f*.
\v 59 Nandrambe vato amy zao iereo haretsak’ aze, fe nietake t’\nd Iesoà\nd*, naho niavotse i anjomban’Añaharey.
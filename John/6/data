\c 6
\p
\v 1 Ie añe, le nitsake i riake Gali­liay (i atao Tiberiasiy) t’\nd Iesoà\nd*,
\v 2 naho norihe’ ty lahialeñe amy te nioni’ iereo o viloñe nanoe’e amo marareoo.
\v 3 Aa le nitroa-bohitse t’\nd Iesoà\nd* vaho niharo fiambesatse amo mpiama’eo.
\v 4 An-titotse henane zay i Fihelañey, i sabadidak’ o Jiosioy.
\p
\v 5 Ie niandra t’\nd Iesoà\nd*, le nahaoniñe te nañarine aze i lahialeñey, le hoe re amy Filipo: Aia ty hikaloan-tika mofo hikamà’ o retoañe?
\v 6 Ty hitsok’ aze ty nanoa’e izay, fa niarofoana’e ty hanoe’e.
\v 7 Tinoi’ i Filipo ty hoe: ty mofo azom-bogady roan’ jato tsy hahaeneñe iareo t’ie songa hangala falitse.
\v 8 Natovo’ i Andrea, mpiama’e, rahalahi’ i Simona Petera, ty hoe :
\v 9 Atoañe ty ajajalahy ama’ mofo hordea\f + \fr 6:9  \ft karaza varem-bazaha kamae’ ty tsotra\f* lime naho fiañe kedekedeke roe, fe haha-inoñe ondaty maro iretoañe?
\p
\v 10 Le hoe t’\nd Iesoà\nd*: Ampiambesaro ondatio, (toe nisoa ahetse i toetsey). Aa le niambesatse ondatio—niha-lime arivo ty lahilahy.
\v 11 Rinambe’ \nd Iesoà\nd* i mofo rey le nañandriañe vaho zinara’e amo mpiama’eo vaho nazotso’ o mpiama’eo amo niambesatseo; nanahake zay i fiañe rey; ndra fire’ fire ty nipaiaeñe.
\p
\v 12 Ie nianjañe, le hoe re amo mpiama’eo: Atontòno o nisisa nifitafitao, soa tsy ama’e ty hianto.
\v 13 Aa le nahoro’ iereo vaho nahapea haron-kisetse folo ro’amby ami’ty tsy nirì’ o nikamao amy mofo hordea lime rey.
\v 14 Ie niisa’ ondatio i viloñe nanoe’ \nd Iesoày\nd*, le hoe iereo: Toe ie i mpitoky hizilik’ ami’ty voatse toy.
\p
\v 15 Ie niarofoana’ \nd Iesoà\nd* t’ie fa homb’eo hamihiñ’ aze an-tsenge hery hanao aze mpanjaka, le nivike indraike mb’am-bohitse mb’eo, ie raike.
\s1 Midraidraitse Ambone Rano Mat 14.22-33; Mar 6.45-52
\p
\v 16 Ie hariva, le nizotso mb’an-driake mb’eo o mpiama’eo,
\v 17 nijon-dakañe hitsake i riakey mb’e Kapernaome añe. Ie maieñe, le mboe tsy niheo mb’am’iereo ey t’\nd Iesoà\nd*.
\v 18 Nikabo-draha i riakey ami’ty habei’ i tioke nangofofokey.
\v 19 Aa ie fa nivey telopolo ndra roapolo-lim’ amby stadia\f + \fr 6:19  \ft Stadione: taka-piletse: 185 metatse ndra lika, 60 stadione = 11 kilometatse; Stadia naho maro\f*, le naheo’ iereo te nandia ambone’ i riakey ey t’\nd Iesoà\nd* nitotok’ i lakañey, vaho nianifañe.
\v 20 Aa hoe re tam’ iereo, Zaho ‘nio; ko hembañe.
\v 21 Aa le nino’ iereo ty handrambe aze an-dakañe ao vaho tafatsak’ amy zao amy nanandrifeañey i lakañey.
\s1 Mofon-Kaveloñe
\p
\v 22 Amy loak’ àndroy, le niisa’ i maro nijohañe alafen-driakey te tsy eo ty lakañe ila’e naho tsy i raike niharoa’ o mpiama’eo fijoñe vaho tsy nitrao-pijoñe amo mpiama’eo amy lakañey t’\nd Iesoà\nd*, fa o mpiama’eo avao ty tao.
\v 23 (Toe nitoly marine’ i nikamà’ iareo mofo amy nañandriaña’ i Talèiy ty lakañe ila’e hirike Tiberiasy.)
\v 24 Aa ie nioni’ i màroy te tsy eo t’\nd Iesoà\nd* naho o mpiama’eo, le nijon-dakañe ka, nitsake mb’e Kapernaome mb’eo hitsoeke \nd Iesoà\nd*.
\p
\v 25 Ie nahaisak’ aze an-dafen-driake ey le nanoa’ iareo ty hoe: O Talè, mbia ty nitsaha’o atoy?
\v 26 Hoe ty natoi’ \nd Iesoà\nd*: Itaroñako an-katò te, tsy o viloñe nioni’ areoo ty ipaia’ areo ahy, fa t’ie nikama amy mofoy vaho nianjañe.
\v 27 Ko ifanehafañe ty mahakama mete momoke, fa i mahakama mahatañe pak’an-kaveloñe nainai’ey, i toe hazotso’ i Ana’ ondatiy\f + \fr 6:27  \ft Mat 4:4, Joa 6:35, 48, 51, 58\f*, fa ie ty vinoli-tombohen’ Añahare Rae.
\p
\v 28 Le hoe ty asa’ iareo tama’e: Inoñe ty hanoe’ay hitoloñe amo tolon-drahan’ Añahareo?
\v 29 Hoe ty natoi’ \nd Iesoà\nd*: Zao ty fitoroñañe an’Andrianañahare, te hatokisa’ areo i nahitri’ey.
\p
\v 30 Aa le hoe iereo tama’e: Ino ty viloñe hatoro’o, hahaisaha’ay, hiantofa’ay azo? Inoñe ty ho toloñe’o?
\v 31 Nikama mana\f + \fr 6:31  \ft Heb: nofi’ ay; Avo 13:31\f* an-dratraratra añe o roae’aio, amy pinatetse ty hoe:
\q1 Nanjotsoa’e mofo boak’ andin­dìñe añe hikama’ iereo.\f + \fr 6:31  \ft Sab 78:24, 105:40, Nek 9:15\f*
\p
\v 32 Le hoe t’\nd Iesoà\nd* tam’ iereo: Eka! to t’itaroñako te, tsy i Mosè ty nanjotso i mofo boak’ andin­dìñe añey, fa i Raeko ro mpanjotso ty toe mofo hirik’ andikerañe ao.
\v 33 I mofon’ Añaharey, le i nizotso boak’ andindìñe añe manolo-kaveloñe ami’ty voatse toiy.
\p
\v 34 Le hoe iereo tama’e, O Talè, azotsò ama’ay nainai’e o mofo zao.
\v 35 Hoe t’\nd Iesoà\nd* tam’ iereo: Zaho o mofon-kaveloñeo, tsy ho saliko ka ze mitotok’ ahy vaho tsy ho taliñiereñe ka ze miato amako.
\v 36 Fa hoe ty nanoako, toe nahaisake ahy nahareo fe tsy mañaoñe.
\v 37 Hene homb’amako ze atolon-dRaeko ahy vaho tsy haitoako ka ze mb’amako.
\v 38 Le tsy nivotrake boak’ andin­dìñe ao raho hanao ty satriko, fa ty satri’ i nañitrik’ Ahiy.
\v 39 Inao ty satrin-dRae nañirak’ ahy, te leo raike amy ze hene natolo’e, tsy hapoke, fa hatroako amy andro honka’ey.
\v 40 Zao ty satrin’ arofo’ i nañitrik’ ahiy, te songa hanan-kaveloñe nainai’e ze miisake i Anakey naho miato ama’e; le zaho ty hañonjoñe aze amy andro honka’ey.
\p
\v 41 Niñeoñeoñe ama’e o Jiosio, ty amy asa’e ty hoe: Zaho i mofo nizotso hirik’andindìñe eiy,
\v 42 le hoe iereo: Tsy \nd Iesoà\nd*, ana’ Iosefe v’itia, ie fohin-tika ty rae’e naho i rene’e? Akore arè i asa’e ty hoe, t’ie nizotso boak’ andindìñ’ añe?
\p
\v 43 Tinoi’ \nd Iesoà\nd* ty hoe: Ko mifampiñeoñeoñe avao.
\v 44 Tsy eo ty mahalefe ty homb’ amako naho tsy akozozòn-dRae nañitrik’ ahy; ie amy zay, zaho ty hampitroatse aze amy andro honka’ey.
\v 45 Pinatetse amo Mpitokio ty hoe:
\q1 Hene hanare’ Iehovà iareo,\f + \fr 6:45  \ft Ies 54:13, Irm 31:34\f*
\p Sindre miheo amako ze nahajanjiñe naho niòke aman-dRae.
\v 46 Toe ndra iaia tsy nahaoniñ’ an-dRae naho tsy i boak’ aman’ Añaharey, Ie ty nahavazoho an-dRae.
\v 47 Eka! to t’itaroñako te aman-kaveloñe nainai’e ze miato amako.
\v 48 Zaho o mofon-kaveloñeo.
\v 49 Nikama mana am-patrambey añe o roae’ areoo, vaho nihomake.
\v 50 Intoy ty mofo mizotso hirik’ andindìñe ao hikamà’ ondatio tsy hihomake.
\v 51 Zaho o mofo veloñe nizotso hirik’ andin­dìñeo; ndra ia’ ia mikama i mofo zay ro ho veloñe nainai’e; eka, ty nofoko i mofo hatolokoy, i bana­banaeko ho ami’ty havelo’ ty voatse toiy.
\p
\v 52 Aa le hoe ty lie-droko’ o Jiosio: Aia ty hanjotsoa’ t’indaty tìa i sandri’ey ho hanen-tika?
\v 53 Le nanoa’ \nd Iesoà\nd* ty hoe: Eka! to t’itaroñako, naho tsy ikamañe ty nofo’ i Ana’ ondatiy naho inomañe ty lio’e, le tsy aman-kaveloñe nahareo.
\v 54 Ze mikama ty nofoko naho minoñe ty lioko ro aman-kaveloñe nainai’e, le honjoneko amy andro hengaha’ey.
\v 55 Fa toe hàneñe o nofokoo naho toe finomeñe ty lioko.
\v 56 Ze mikama ty nofoko naho ty lioko ro mimoneñe amako vaho zaho ama’e.
\v 57 Hambañe amy nañitrifa’ i Rae veloñey ahiy, zaho veloñe aman-dRae, le ze mikama amako, zaho ty hiveloma’e.
\v 58 Zao i mofo nizo­tso hirik’ andindìñey. Tsy manahake i mana \f + \fr 6:58  \ft Avo 16:31\f*nikamaen-droae’ iareo ie nihomakey; fa ho veloñe nainai’e ze mikama ty mofo toy.
\v 59 I hoe zay ty tsinara’e te nañoke am-pitontonañe e Kapernaomy ao.
\s1 Mitety aze o ila’eo
\p
\v 60 Aa le maro amo mpiama’eo, ie nahajanjiñe zay, nanao ty hoe: Maràñe i tsaray, ia ty mahajanjiñe aze?
\v 61 Ie nioni’ \nd Iesoà\nd* i ñeoñeo’ o mpiama’eoy, le nanoa’e ty hoe: Mahatorifik’ anahareo v’izay?
\v 62 Akore arè naho isa’ areo mionjoñe mb’amy nitoe’e taoloy mb’eo i Ana’ ondatiy?
\v 63 I Arofoy ty mahaveloñe, tsy mahasoa ndra loli’e o nofotseo; toe arofo naho haveloñe o saontsy itaroñako\f + \fr 6:63  \ft Jao 6:8, 1Ko 15:45\f*.
\v 64 Fe tsy mañaoñe ty ila’ areo. Toe niarofoana’ \nd Iesoà\nd* am-baloha’e o tsi-hiatoo, naho i hañenga’ azey.
\v 65 Le hoe re: Zay ty nitaroñako te, tsy eo ty homb’ amako naho tsy natolotse aze boak’ aman-dRae.
\v 66 Ie amy zay, nifoneñe tsy nindre-lia ama’e ka ty maro amo mpiama’eo.
\s1 Ty taro’ i Petera
\p
\v 67 Aa le hoe t’\nd Iesoà\nd* amy folo ro’ amby rey, He te hisitake ka nahareo?
\v 68 Hoe ty natoi’ i Simona Petera: O Talè, homb’ ama’ ia v’izahaio? Ama’o o tsaran-kaveloñe nainai’eo;
\v 69 Fa natokisa’ay naho mahafohiñe te Ihe i Masin’ Añaharey.
\v 70 Hoe ty nanoa’ \nd Iesoà\nd*: Tsy zaho hao ty nijoboñe anahareo folo-ro’ambio, fe kokolampa ty raike?
\v 71 I Jodasy ana’ i Simona nte-Kariote, mpiamy folo ro’amby rey i tsinara’ey, ie fa hañeng’ aze.
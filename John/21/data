\c 21
\s1 Niboak’ ami’ty Mpiama’e Fito
\p
\v 1 Añe irezay, le niboak’ amo mpi­ama’eo indraike t’\nd Iesoà\nd* an-driake Tiberiasy eo; le zao ty niboaha’e:
\v 2 Nifandrimboñe t’i Simona Petera naho i Tomasy atao Didimo, naho i Natanaela nte-Kana’ i Galilia miharo amy ana’ i Zebedio rey vaho ty mpiama’e roe ila’e.
\v 3 Le hoe t’i Simona Petera tam’ iereo: Hikara fian-draho. Hoe iereo tama’e: Hindre ama’o zahay. Aa le nionjom-beo iereo vaho nijon-dakañe, fe tsy nahazo leo raik’ amy haleñey.
\v 4 Aa ie nanjirike i àndroy, nijohañe añ’olotse ey t’\nd Iesoà\nd*, fe tsy napota’ o mpiama’eo t’ie \nd Iesoà\nd*.
\v 5 Le hoe t’\nd Iesoà\nd* tam’ iereo: O Anake, nahazo fiañe v’inahareo? Hoe ty natoi’ iareo aze: Aiy.
\v 6 Le nanoa’e ty hoe: Ahifiho an-kavana’ o lakañeo i haratoy handrendreke. Aa le nahifi’ iereo, fe tsy nahatarike i haratoy ami’ty fifamorohota’ o fiañeo.
\v 7 Aa le hoe i mpiama’e nikokoa’ I\nd esoày\nd* amy Petera: I Talè ‘nio. Ie jinanji’ i Simona Petera t’ie i Talè, le nidiaña’e ty saro’e, (amy t’ie nihalo), le nijorobo an-driak’ ao.
\v 8 Nanonjohy amy lakañey o mpiama’e ila’eo; tsy nilavitse i olon-driakey fa niha-roanjato kiho avao, le nikororohe’ iereo i harato vokatse fiañey.
\p
\v 9 Ie nitoly an’ tamboho ey iereo, ro nahaoniñe foroha mirekake naho fiañe misale ama’e vaho mofo.
\v 10 Hoe t’\nd Iesoà\nd* tama’e: Andeso amo fiañe niazo’ areoo.
\v 11 Niongake t’i Petera le nikororohe’e mb’an-tamboho mb’eo i harato vokatse fiañe jabajabay, toe zato tsy limampolo telo amby; fe tsy nianto i haratoy ndra te nimaro.
\p
\v 12 Hoe t’\nd Iesoà\nd* tam’ iereo: Antao hikama. Aa ndra iaia amo mpiama’eo tsy nahavany nañontane aze ty hoe: Ia v’iheo? fa nirendreke t’ie i Talè.
\v 13 Nisitse mb’eo t’\nd Iesoà\nd* nandrambe i mofoy naho nazotso’e, vaho o fiañeo.
\v 14 Zay ty nisodehà’ \nd Iesoà\nd* fañintelo’e amo mpiama’eo hirik’ amy nitroara’e an-kavilasiy.
\s1 Navere’ \nd Iesoà\nd* t’i Petera
\p
\v 15 Ie fa nitendre iereo, le hoe t’\nd Ie\nd*\nd ­soà\nd* amy Simona Petera: O Simona, ana’ i Jonà, tea’o mandikoatse o retoañe v’ irahoo? Hoe re tama’e: Eka, Talè, arofoana’o te ikokoako. Hoe re tama’e: Fahano o vik’ añondrikoo.
\v 16 Nindrai’ \nd Iesoà\nd* ama’e fañindroe’e: Simona, ana’ i Jonà, tea ahy v’iheo? Hoe re tama’e: Eñ’anio, Talè, arofoana’o te ikokoako. Hoe t’\nd Iesoà\nd*: Andrazo o vik’ añondrikoo.
\v 17 Mbe nanoe’e fañintelo: O Simona, ana’ i Jonà, kokoa’o v’Irahoo? Nangoae t’i Simona amy nanoa’e fañintelo’ey ty hoe: Ko­koa’o hao raho? le hoe re tama’e: O Rañandria, kila arofoana’o; fohi’o t’ie kokoako. Hoe t’\nd Iesoà\nd* tama’e: Fahano o añondrikoo.
\v 18 Ita­roñako an-katò t’ie nidiañe te ni-ajalahy, naho nandenà’o ze ni-tea’o, f’ie bey le hahiti’o o fità’oo hampidiaña’ ty ila’e hinday azo mb’ami’ty tsy tea’o hombañe.
\v 19 I hoe zay ty nisaontsie’e ho fitaliliañe aze ty karazan-kavilasy handrengea’e an’ Andrianañahare. Ie sinaontsi’e, le hoe re tama’e: Oriho raho.
\p
\v 20 Ie nitolike t’i Petera le niisa’e i mpiòke nikokoa’ \nd Iesoày\nd* nanonjohy ee—i nitoñoñe añ’araña’ \nd Iesoà\nd* amy sabadidakey, nañontane aze ty hoe: O Talè, ia ty hifotetse ama’o?
\v 21 Ie nioni’ i Petera, le hoe re amy \nd Iesoà\nd*: O Talè, akore ondaty roañe?
\v 22 Hoe t’\nd Iesoà\nd* tama’e: Naho satriko t’ie handiñe ty fibaliko, akore ama’o zay? Oriho raho.
\p
\v 23 Aa le niboele amo longoo ty tsara te tsy hivetrake i mpiama’ey; fe tsy nanao ty hoe t’\nd Iesoà\nd* t’ie tsy ho vilasy, fa, Naho lahako t’ie handiñe ty fihereñako, akore ama’o vi’zay?
\s1 Ty Figadoña’ ty Talili’ i Jaona
\p
\v 24 Itoy ty mpiama’e mitalily irezay, naho nanokitse iretoañe. Fohi’ay te mahity i talili’ey.
\v 25 Mbe maro ka ty raha nanoe’ Iesoà, t’ie ro hene sinokitse, ataoko te, ndra ty voatse toy tsy nahatsake o boke ho nisokireñeo. Amena.
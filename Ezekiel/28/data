\c 28
\p
\v 1 Niheo amako indraike ty tsara’ \nd Iehovà\nd* nanao ty hoe,
\v 2 O ana’ondatio, saontsio ty hoe ami’ty roandria’ i Tsore, Hoe ty nafè’ \nd Iehovà\nd* Talè:
\q1 Amy t’ie nañonjoñe ty tro’o,
\q1 nanao ty hoe:
\q1 zaho ro ‘ndrahare,
\q1 mpiambesatse am-piambesan-
\q1 ndrahare eo,
\q1 anteñateñan-driak’ ao;
\q1 te mone ondaty rehe
\q1 fa tsy Andrianañahare,
\q1 najado’o ho arofon’añahare ty tro’o;
\q1
\v 3 toe mahihitse te amy Daniele rehe;
\q1 tsy eo ty bisibisike
\q1 hahafietaha’ iareo ama’o;
\q1
\v 4 ami’ty hilala’o naho ami’ty faharendreha’o
\q1 ty nanontona’o vara, naho
\q1 namoria’o volamena naho volafoty
\q1 an-driha’o ao;
\q1
\v 5 ty haliforan-kihi’o, o fibalibali’oo
\q1 ty nampitomboa’o fanaña, vaho
\q1 mitoabotse ty tro’o ty amo varao.
\q1
\v 6 Aa le hoe ty nafè’ Iehovà Talè amy te nampijadoñe’o ho ndrahare ty tro’o:
\q1
\v 7 Ingo arè te hampihitrifeko
\q1 ama’o ty ambahiny,
\q1 ondaty maozatse amo kilakila’ ndatio,
\q1 le ho tarihe’ iereo
\q1 ami’ty hafanjakan-kihi’o
\q1 o fibara’eo,
\q1 vaho ho tivà’ iareo ty fireandrea’o.
\q1
\v 8 Hagado’ iareo mb’an-
\q1 tsikeokeok’ ao rehe,
\q1 hihomak’ ami’ty
\q1 fivetraha’ o zinamañe
\q1 an-teñateñan-driakeo.
\q1
\v 9 Aa mboe hatao’o añatrefa’
\q1 i mpamono azoy hao ty hoe:
\q1 zaho o ndrahare zao?
\q1 Ihe ondaty avao,
\q1 fa tsy Andrianañahare,
\q1 am-pità’ i mañè-doza ama’oy.
\q1
\v 10 Hikoromak’ ami’ty fivetraha’
\q1 o tsy sinavatseo rehe,
\q1 am-pitàn-ambahiny;
\q1 amy te Zaho ty mitaroñe,
\q1 hoe t’Iehovà Talè.
\p
\v 11 Niheo amako ty tsara’ \nd Iehovà\nd* nanao ty hoe:
\v 12 O ana’ondatio, añonjono bekom-pandalàñe ty mpanjaka’ i Tsorey ami’ty hoe:
\q1 Hoe t’Iehovà Talè:
\q1 Nivolim-pitombon-kafoniran-drehe,
\q1 nilifo-kilala,
\q1 vaho niginok’ an-katsomerentserañe.
\q1
\v 13 Te Edene, golobon’Añahare ao rehe,
\q1 nisikine ze hene vatosoa;
\q1 ty odeme, ty pit’dà, ty diamondra,
\q1 ty tarsise, ty sohame, ty iasefè,
\q1 ty safira, ty nòfeke, ty barekate;
\q1 vaho nitseneañe ama’o am-bolamena
\q1 an-tsata’ ty mandolina naho ty soly,
\q1 amy andro nañoreñañe azoy.
\q1
\v 14 Nimpanàkon-drehe
\q1 ry kerobe norizañey,
\q1 Zaho ty nampijadoñ’ azo
\q1 tamy vohi-masin’ Añaharey;
\q1 nihelohelo amo vato milebalebao.
\q1
\v 15 Nitalango an-tsata’o iaby
\q1 boak’ ami’ty andro nañoreñañ’ azo,
\q1 ampara’ te nitendrek’ ama’o ty hakeo.
\q1
\v 16 Nahalipo-tiñak’ azo
\q1 ty fitoaboram-pibalibali’o,
\q1 naho nandilatse rehe;
\q1 aa le navokovokoko boak’amy
\q1 vohin’Añaharey,
\q1 vaho naretsako aman-keloke
\q1 amo vato milebalebao rehe
\q1 ry kerobe mpanakoñeo.
\q1
\v 17 Nañonjoñe azo an-tro’o,
\q1 ty hamotsotsore’oy,
\q1 naniva azo ty hilala’o
\q1 ty amy filoeloea’oy;
\q1 nafetsako an-tane eo rehe;
\q1 napoko añatrefa’ o mpanjakao, haharendreha’ iareo azo.
\q1
\v 18 Fa nitivae’o i toe’o miavakey
\q1 amo tahi’o tsifotofotoo,
\q1 amo hakeom-pibalibali’oo;
\q1 aa le nañakarako afo boak’am-po’o ao,
\q1 ze nahaforototo azo,
\q1 tinenoko ho lavenok’ an-tane eo
\q1 am-pahaoniña’ ze hene mahaisake.
\q1
\v 19 Songa nilatsa’ ze nahafohiñe azo
\q1 amo kilakila’ndatio;
\q1 nivarata rehe vaho tsy ho eo ka.
\p
\v 20 Niheo amako ty tsara’ \nd Iehovà\nd* nanao ty hoe:
\v 21 O ana’ ondatio ampiatrefo mb’e Tsidone ty lahara’o le mitokia ama’e
\v 22 ty hoe, Hoe ty nafè’ \nd Iehovà\nd* Talè:
\q1 Heheke te miatrek’azo raho ry Tsidone;
\q1 le ho rengeñe añivo’o ao raho;
\q1 naho ho fohi’ iareo te Zaho Iehovà,
\q1 ie ametsahako zaka,
\q1 vaho haveheñe ama’e.
\q1
\v 23 Hañitrifako angorosy
\q1 naho lio amo lala’eo
\q1 naho hitsingoritritse añivo’e ao o fereo,
\q1 ty asam-pibara miarikoboñe aze,
\q1 vaho ho fohi’ iareo te Zaho Iehovà.
\q1
\v 24 Aa le lia’e tsy ho aman-droi-piteke
\q1 i anjomba’ Israeley,
\q1 ndra fatike hampinòtse aze
\q1 boak’ amo mpiarikoboñe malaiñe azeo;
\q1 vaho ho fohi’ iareo
\q1 te Zaho Iehovà Talè.
\p
\v 25 Hoe ty nafè’ \nd Iehovà\nd* Talè: Ie atontoko amo hene nampipara­tsiahako aze añeo ty anjomba’ Israele, naho fa nampiavaheko am-pihaino’ o kilakila’ ndatio
\v 26 le hi­mo­neña’ iareo i tane natoloko amy mpitoroko Iakobeiy. Hiaiñañoleñañe iereo naho hañoreñe kivoho naho hañalahala tanem-bahe le himoneñ’ an-kanintsiñe ao, ie fa nametsahako zaka o mpamaoke mañohoke iareo vaho ho fohi’ iareo te Zaho \nd Iehovà\nd* Andrianañahare’ iareo.
\c 25
\p
\v 1 Niheo amako ty tsara’ \nd Iehovà\nd* nanao ty hoe,
\v 2 O ana’ondatio, atrefo o nte-Amoneo vaho itokio,
\v 3 le ano ty hoe amo nte-Amoneo, Janjiño ty tsara’ \nd Iehovà\nd* Talè, Inao ty nafè’ \nd Iehovà\nd* Talè: Amy t’ie nanao ty hoe, Haotý! ty amy toeko miavakey, ie nitivaeñey; naho an-tane’ Israele, ie nampangoakoaheñe; naho amy anjomba’ Iehodày, ie nasese mb’am-pandrohizañe añe;
\v 4 ingo arè te hatoloko ho fanaña’ o nta-tiñanañeo rehe, le havotra’ iareo ama’o ao ty tobe’ iareo, naho hañoreñe fimoneñañe; ho kamae’ iareo ty namokara’o vaho handriotse o ronono’oo.
\v 5 Le hanoeko fitobean-drameva ty Raba, naho fañialoan-dia-raike t’i Amone; vaho ho fohi’ areo te Zaho \nd Iehovà\nd*.
\v 6 Aa inao ty nafè’ \nd Iehovà\nd* Talè, Amy t’ie niteha-pitàñe naho nampikodoim-pandia ami’ty firebehan-tro’o ami’ty fanirika’o ty tane’ Israele,
\v 7 ingo arè te zaho ty hanorakitsike ama’o ty sirako, hanolotse anahaero ho fikopaha’ o kilakila ’ndatio, naho haitoako am’ondatio, naho ho mongòreko amo taneo, naho harotsako, vaho ho fohi’o te Zaho \nd Iehovà\nd*.
\p
\v 8 Inao ty nafè’ \nd Iehovà\nd* Talè: Amy te manao ty hoe t’i Moabe\f + \fr 25:8  \ft Moabe: boak’aman-drae’e\f* naho i Seire\f + \fr 25:8  \ft Seire: volovoloeñe; ose; kokolampa; \f*: Hehe te manahake o kilakila ‘ndatio ty anjomba’ Iehodà;
\v 9 aa Inao te ho sokafeko boak’ amo rovao ty ila’ i Moabe, añ’ ila’ o rovao añ’ olon-tane’e eo, o tane mahasindao: i Bet’haiesimote\f + \fr 25:9  \ft Bet’haiesimote: akiba am-patrañe añe\f* naho i Baalmehone\f + \fr 25:9  \ft Baalmehone: i Andraharen-kibohotse\f* vaho i Kiriataime\f + \fr 25:9  \ft Kiriataime: an-drova mpihambañe\f*,
\v 10 le hatoloko rekets’ o nte-Amoneo ho fanaña’ o nta-tiñanañeo, tsy ho tiahy amo kilakila’ ndatio ka o nte-Amoneo.
\v 11 Hametsahako zaka ty Moabe; hahafohina’e te Zaho \nd Iehovà\nd*.
\p
\v 12 Hoe ty nafè’ \nd Iehovà\nd* Talè; Ty amy nanoe’ i Edomey\f + \fr 25:12  \ft Edome: hamenañe; hamenan-dio\f* ie namale fate ami’ty anjomba’ Iehodà, (ndra t’ie voa-zaka) vaho nañava-kabò ama’e;
\v 13 le hoe ty tsinara’ \nd Iehovà\nd* Talè: Hatora­kitsiko amy Edome ty tañako le haitoako ama’e t’indaty naho hare naho hampangoakoaheko boak’e Temane\f + \fr 25:13  \ft Teman: i atimoy; Afrika; ginoke\f* vaho habaibaim-pibara t’i Dedane\f + \fr 25:13  \ft Dedane: ty araña’e; firañetañe; mpizaka\f*.
\v 14 Le hapoko amy Edome ty kabòko am-pità’ ondatiko Israeleo, naho hanoeñe Edome ao ty amy habosehako naho fiforoforoako; vaho ho fohi’ iareo ty fañondrohako, hoe t’\nd Iehovà\nd* Talè.
\p
\v 15 Hoe ty nafè’ \nd Iehovà\nd* Talè; Aa kanao namale fate vaho nañava-kabò an-troke manirika o nte-Pilistio ty amy fifa­laiña’ iareo vintañe nainai’ey
\v 16 le inao ty nafè’ \nd Iehovà\nd* Talè: Ingo hatora­kitsiko amo nte Pilistìo ty tañako naho haitoako o nte-Kereteo\f + \fr 25:16  \ft Kerete: mpamira, mpandrovitse\f* vaho haro­tsako ty honka’e añ’ olon-driake eo.
\v 17 Hampifetsahako zaka jabajaba iereo rekets’ endake miforoforo; vaho ho fohi’ iareo te Zaho \nd Iehovà\nd*, ie hampipohako avake.
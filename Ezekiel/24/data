\c 24
\p
\v 1 Niheo amako indraike, amy andro faha-folo’ i volam-paha-folo’ i taom-pahasiveiy, ty tsara’ \nd Iehovà\nd* nanao ty hoe:
\v 2 O ana’ ondatio, sokiro ty añara ty andro: ty andro henanekeo: fa niarikatohe’ ty mpanjaka’ i Bavele ami’ty andro toy t’Ierosalaime.
\v 3 Le saontsio an-tafatoño i anjombam-piolay ami’ty hoe: Hoe ty nafè \nd Iehovà\nd* Talè;
\q1 Atokono ty valàñe,
\q1 atokono vaho añiliño rano;
\q1
\v 4 atontono ama’e o patets-enao,
\q1 ze fonga vonga’e soa,
\q1 i hàto’ey naho i soro’ey;
\q1 vaho liforo taolañe mafiry.
\q1
\v 5 Endeso ty lengo’ i lia-raikey,
\q1 aobo ambane’e ao o taolañeo,
\q1 le atokono soa vaho ampikotrokotroheñe ampara’ te masake naho o taolañeo.
\p
\v 6 Le hoe ty nafè’ \nd Iehovà\nd* Talè: Hankàñe amy rovan-dioy, amy valàñe ama-taim-piray ie mbe tsy niakara’ i taim-piray, akaro kiraikiraike o vonga’eo, tsy anoraham-pida.
\v 7 Fa mb’e ama’e ty lio’e; nadoa’e am-bato eo, fa tsy naili’e an-tane eo handembeke aze an-deboke.
\v 8 Hañonjona’e ty haviñerako naho hanigike ty fañondrohako; le napiteko am-bato eo i lio’ey tsy ho lembefañe.
\v 9 Aa le hoe ty nafè’ \nd Iehovà\nd* Talè: Hekoheko amo rovan-dioo! Handrehetako afo misolebotse,
\v 10 añoboño hatae, amiaño afo, masaho i henay, alaro fampafiriañe, vaho forototò o taola’eo;
\v 11 apok’ am-baen-afo eo i valàñe kapaikey ampara’ te mae, hampirekake ty torisi’e, hanodotse ty harefe’e hitranak’ ao, hampitomontoñe i harefe’ey.
\v 12 Nahamokotse aze avao fa nilesa, tsy niakatse i harefe’e maroy; mb’ añ’ afoy o harefe’eo.
\v 13 Kanao nimaneako kotriñe amy hare­ñele’o maleotsey, ihe nifoneñe tsy halio, le toe tsy halio amo haleora’oo ampara’ te heneke ty fiforoforo­ako.
\v 14 Zaho \nd Iehovà\nd* ty ni­tsara. Hifetsake zay, Zaho ty hanao, tsy hipotake, tsy hitretre, tsy hiheve. O sata’oo naho o fañaveloa’oo ty izakako azo, hoe t’\nd Iehovà\nd* Talè.
\p
\v 15 Le niheo amako ty tsara’ \nd Iehovà\nd* nanao ty hoe:
\v 16 O ana’ ondatio, Ingo te hahàko ama’o ty fañiriam-pihaino’o indrai-mipaoke; fa tsy handala rehe tsy hangololoike, vaho tsy ampiorihe’o ranom-pihaino.
\v 17 Mioremeña aman-tsiñe, ko mandala vilasy, rohizo ami’ty añambone’o ty sabaka’o, le hanao o fandia’oo, naho ko manakom-pivimby ambone, vaho ko mikama ty hane’ ondaty mandala.
\v 18 Aa le nitaliliako amy maraiñey ondatio, le nivetrake hariva i valikoy; vaho nanoeko amy loak’ àndroy i nandiliañe ahiy.
\p
\v 19 Le hoe ondatio amako, Tsy ho taroñe’o ama’ay hao o anoe’o ama’ay zao?
\v 20 Le tinoiko ty hoe, Niheo amako ty tsara’ \nd Iehovà\nd* nanao ty hoe:
\v 21 Ano ty hoe amy anjomba’ Israeley, Hoe t’\nd Iehovà\nd* Talè, Inao! ho tivàko i toeko miavakey, ty enge’ o haozara’ areoo, ty fisalalàm-pihaino’ areo, naho ty ravoravon-tro’ areo; hampikorovohe’ ty fibara o ana-dahy naho anak’ ampela nado’ areo añeo.
\v 22 Le hanoe’ areo i nanoekoy, tsy hitakom-pivimby vaho tsy ho kamae’ areo ty hanem-piferenaiña’ ondaty.
\v 23 Apoho añambone’ areo eo ty sabaka, vaho ampihanao o fandia’ areoo; tsy handala, tsy hirovetse; fe hinike ty amo tàhi’ areoo, vaho hifampitoreo.
\v 24 Le ho viloñe ama’ areo t’Iekezkele, ampanahafo amo nanoe’eo ty hanoe’areo: ie tondroke zay le ho fohi’ areo te Zaho \nd Iehovà\nd* Talè.
\p
\v 25 Ie amy zay ry Ana’ondatio, amy andro hitavanako ty haozara’ iareoy, ty firebehan-enge’e, ty fisalalàm-pihaino’e naho ty fitsakorean’arofo’e, o ana-dàhy naho anak’ ampela’ areoo.
\v 26 Le homb’ ama’o amy andro zay ty nahafipoliotse, hampijanjiñ’ azo an-dravembia.
\v 27 Amy andro zay, le ho sokafem-palie rehe ty amy nahavoratsakey; tsy ho moañe ka, naho ho viloñe am’ iereo, vaho ho fohi’ iareo te Zaho \nd Iehovà\nd*.
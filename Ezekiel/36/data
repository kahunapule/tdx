\c 36
\p
\v 1 O ana’ondatio, Itokio ami’ty hoe o vohi’ Israeleo: O ry vohi’ Israeleo, janjiño ty tsara’ \nd Iehovà\nd*.
\v 2 Hoe ty nafè’ \nd Iehovà\nd* Talè: Kanao nanao ty hoe ty ama’o i rafelahiy: Hede! fa amantika o haboañe haehaeo;
\v 3 Le itokio ami’ty hoe: Hoe ty nafè’ \nd Iehovà\nd* Talè: Amy t’ie nampangoakoahe’ iereo naho nagedra’ iereo añ’ ila’o iaby soa te ho fanaña’ o kilakila’ ndaty p, naho fa rinambem-pivimbim-pitolom-bolañe vaho nifosae’ ondatio;
\v 4 ie amy zao, ry vohi’ Israele, janjiño ty tsara’ \nd Iehovà\nd* Talè: Hoe t’\nd Iehovà\nd* Talè amo vohitseo naho amo haboañeo, amo sakao, amo vavataneo, amo mangoakoakeo naho amo tane babangoañeo vaho amo rova naforintseñeo, ie fitsindroha’ o sehangan-kilakila’ ondaty mañohok’ azeo,
\v 5 aa le inao ty nafè’ \nd Iehovà\nd* Talè: Toe nivolañeko ami’ty afom-piforoforoam-pamarahiako o kilakila’ondaty ila’eo naho i Edome iaby, o nitavañe i taney ho aze an-kafalean-troke iabio, ami’ty firengevoham-pañiria’e, hanifike aze añe ho tsindrokeo.
\v 6 Aa le mitokia mb’an-tane’ Israele naho misaontsia amo vohitseo naho o haboañeo naho o sakao vaho o vavataneo, Inao ty nafè’ \nd Iehovà\nd* Talè: Ingo te nivolañe am-parahy naho foroforo raho ty amy hasalarañe nifeaha’o vave,
\v 7 aa le hoe ty nafè’ \nd Iehovà\nd* Talè: Fa nañonjon-tsirañe Raho, toe hivave ty hasalara’e o kilakila’ndaty mañohok’ anahareoo.
\p
\v 8 Inahareo ka, ry vohi’ Israeleo, habarabijo’ areo o tsampa’o naho o voka’eo le mamokara ho am’ondatiko Israeleo, ie antitotse te hitotsak’eo.
\v 9 Ingo fa Mpiama’ areo raho, naho hitolihako le ho trabaheñe vaho tongiseñe,
\v 10 le hampitomboeko ama’ areo t’ondaty, i hene anjomba’ Israeley, eka ie iaby; vaho songa himoneñañe o rovao, le hamboareñe o haran-koakeo.
\v 11 Hampitomboeko ama’areo ty ondaty naho hare, hiraorao naho hangetseketseke; naho hampimoneñako manahake i tama’areo haehaey, naho hanoeko soa te am-pifotora’ areo, vaho ho fohi’ areo te Zaho \nd Iehovà\nd*.
\v 12 Hampañaveloeko ama’ areo t’indaty, toe ondatiko Israeleo, le ho fanaña’ iareo, ho lova’ iareo vaho tsy hampirovete’o anake ka henane zay.
\v 13 Inao ty nafè’ \nd Iehovà\nd* Talè: Amy t’ie manao ty hoe; Mampibotseke ondaty rehe vaho nampihontofe’o o fifehea’oo,
\v 14 aa le tsy hampibotseke ondaty ka rehe, vaho tsy hampandalà’o ana-dahy ka o fifehea’oo, hoe t’\nd Iehovà\nd* Talè.
\v 15 Mbore tsy hampijineko azo ka ty hasalara’ o kilakila’ ndatio naho tsy ho vavè’o ty inje’ ondatio vaho tsy hampitsikapie’o ka o fifehea’oo, hoe t’\nd Iehovà\nd* Talè.
\p
\v 16 Niheo amako indraike ty tsara’ Iehovà manao ty hoe,
\v 17 O ana’ ondatio, Fa nileore’ o sata’eo naho ty fitoloña’ iareo i anjomba’ Israele mimoneñe an-tane’ iareoy; niatrek’ ahy hoe fandeoran’ ampela am-piambolañe ty sata’ iareo.
\v 18 Aa le nadoako am’ iereo ty fifomboko ty amo lio nampiorihe’ iereo an-taneo, naho o samposampo nanivà’ iareo azeo;
\v 19 le nabaratsako amo kilakila’ ondatio vaho niparaitak’ amo fifeheañeo; o sata’iareoo naho o fitoloña’iareoo ty nizakako iareo.
\v 20 Aa ie nimoak’ amo kilakila’ ndatio, le tiniva’ iareo i añarako masiñey; ie nanoa’ ondatio ty hoe, Ondati’ Iehovà iretoañe, ie fa nienga i tane’ey.
\v 21 Aa le nitretrezeko i añarako masiñe nitivae’ i anjomba’ Israeley amo kilakila’ndaty nañaveloa’eoy.
\p
\v 22 Aa le saontsio ty hoe i anjomba’ Israeley, Inao ty nafè’ \nd Iehovà\nd* Talè: Tsy ty ama’ areo ty anoako zao, ry anjomba’ Israeleo, fa ty amy añarako masiñe tiniva’ areo añivo’ o kilakila’ndaty nañaveloa’ areoo.
\v 23 Le ho masiñeko i añarako ra’elahiy, i tiniva’ areo añivo’ o kilakila’ ndatioy, i vineta’ areo anteñateña’ iereoy; vaho ho fohi’ o kilakila’ndatio te Zaho \nd Iehovà\nd*, hoe t’\nd Iehovà\nd* Talè, naho avahe’ areo añatrefam-pihaino’ iareo eo raho.
\v 24 Le ho rambeseko amo kilakila’ndatio nahareo, naho hatontoko boak’ amy ze hene fifelehañe, vaho ho enteko mb’an-tane’ areo mb’eo.
\v 25 Le ho fitsezako rano malio, naho halio amo haleora’ areo iabio, vaho ho lioveko amo samposampo’ areoo.
\v 26 Ho tolo­rako arofo vao nahareo, naho hampizilihako troke vao; naho hafahako am-pañova’ areo ao i troke mamàtoy, vaho ho tolorako arofo nofotse.
\v 27 Aa le hajoko ama’ areo t’i Troko\f + \fr 36:27 \ft Iek 11: 19-20, 37:14, Iir 31:32, Rzs 1:23, Lke 11:13, Rom 8:14-16, Gal 5:22,23, Pe I 1:2, Jn I 3:24\f* naho hampañoriheko o lilikoo soa te hambena’ areo o fañèkoo, hitoloña’ areo.
\v 28 Le himoneña’ areo i tane natoloko aman-droae’ areoy naho ho ondatiko nahareo vaho ho Andrianañahare’ areo raho.
\v 29 Ho votsorako amo haleora’ areoo; naho ho tokaveko i ampembay hamokara’e vaho tsy halamako ama’ areo ty hasalikoañe.
\v 30 Hampiregoregoeko ka o voan-kataeo, naho ty havokara’ o tetekeo, tsy hinjè’ ty kerè ka nahareo añivo’ o kilakila’ ndatio.
\v 31 Ho tiahi’ areo amy zao o sata-rati’ areoo naho o fitoloñañe tsy vokatseo, vaho ho heje’ areo vintañe am-pahaoniña’ areo eo ty fiai’ areo ty amo hakeo naho haloloa’ areoo.
\v 32 Tsy ty ama’ areo ty anoako zay, hoe t’\nd Iehovà\nd* Talè, maharendreha; mimeñara naho misalara amo sata’ areoo, ry anjomba’ Israeleo.
\p
\v 33 Hoe ty nafè’ \nd Iehovà\nd* Talè: amy andro nañaliovako anahareo amo fonga tahi’ areooy, fa hampimoneñako o rovao, vaho hamboareñe o tane hoakeo.
\v 34 Ho rokafeñe i tane bangiñey, ie napoke ho ratraratra amo mpiary azeo;
\v 35 ie nanoeñe ty hoe: Nihambañe an-tane Edene ty tane liolio toy taolo; vaho ni-fatratse i rova mangoakoake naho bangiñe reroañe.
\v 36 Le ho fohi’ o kilakila’ ndaty nengañe mañohok’ anahareoo te Zaho \nd Iehovà\nd* ty namboatse o niantoo, vaho nambole i niliolioy; Zaho \nd Iehovà\nd* ty nitaroñe, Zaho ty hitoloñe.
\p
\v 37 Hoe ty nafè’ \nd Iehovà\nd* Talè: Zay ty hitsoeha’ i anjomba’ Israeley t’ie hitoloñe, le ho maroeko hoe lia-raike.
\v 38 Manahake o añondry miavakeo, o añondry an-tsabadidam-pitalahoa’ Ierosalaimeo, ty hanitsifañe lia-rai’ ondaty o rova hoakeo; vaho ho fohi’ iareo te Zaho \nd Iehovà\nd*.
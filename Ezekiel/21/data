\c 21
\p
\v 1 Niheo amako ty tsara’ \nd Iehovà\nd* nanao ty hoe:
\v 2 O ana’ ondatio, ampiatrefo miañatimo ty lahara’o le mitaroña mañatimo vaho mitokia amy alay naho amy tane atimoy;
\v 3 le ty hoe ty hataro’o amy ala atimoy, Janjiño ty tsara’ \nd Iehovà\nd*. Inao ty nafè’ \nd Iehovà\nd* Talè: Ingo te hamiañe afo ama’o raho, hamorototo ze hatae antsetra ama’o ao naho ze hatae maike; tsy hakipeke i lel’afo mibelabelay le ho mae iaby ze tarehe atimo pak’ avaratse añe.
\v 4 Le ho oni’ ze hene nofotse te Zaho \nd Iehovà\nd* ro namiañe aze; ie le lia’e tsy ho vonoeñe.
\v 5 Aa le hoe ty asako, Ry \nd Iehovà\nd* Talè! Ty hoe ty asa’ iareo ty amako: Tsy mpandrazan-drehake hao re?
\p
\v 6 Le niheo amako ty tsara’ \nd Iehovà\nd* nanao ty hoe:
\v 7 O ana’ondatio, ampiatrefo mb’e Ierosalaime ty lahara’o naho tse­izo mb’amo toetse miavakeo; mitokia mb’an-tane Israeley,
\v 8 naho ano ty hoe an-tane Israele ao, Inao ty nafè’ \nd Iehovà\nd*: Hiatrek’ azo raho, naho hapontso­ako an-traño’e ty fibarako vaho hapitsoko ama’o ty vaño naho ty tsivokatse.
\v 9 Aa kanao haitoako ama’o ndra ty vantañe ndra ty lo-tsereke, le hiakatse i traño’ey i mesolavay mb’amy ze fonga nofotse boak’ atimo pak’ avarats’ añe;
\v 10 vaho ho rendre’ ze atao nofotse iaby te Zaho \nd Iehovà\nd* ty nampitso­ake fibara amy traño’ey; le tsy hampoliko ka.
\v 11 Miselekaiña ry ana’ondatio, am-pikoretan-troke, am-pievoñañe mafaitse aolom-pihaino’ iareo eo.
\v 12 Aa ie manao ty hoe ama’o iereo, Ino o isele­kai­ña’oo? le hanoiñe ty hoe rehe, Ty amy talily niazokoy, fa songa hiharofotse ze arofo, sindre higebañe ze fitàñe, sambe hitoirañe ze troke, vaho hene ho letra’e hoe rano ze ongotse. Hehe te hirik’ ao re naho ho heneke hoe t’\nd Iehovà\nd* Talè.
\p
\v 13 Le niheo amako ty tsara’ \nd Iehovà\nd*:
\v 14 O ondatio, mitokia ami’ty hoe: Hoe ty nafè’ \nd Iehovà\nd*:
\q1 Ty fibara! fa rinañitse i fibaray,
\q1 vaho nampimilomilotse;
\q1
\v 15 Sinioñe hanjamana’e,
\q1 nikotriñeñe hitsopelatse hoe helatse!
\p Hirebeke hao tika, anako? Ihe nañovoke ty kobaiñe naho ze atao tsipilo?
\v 16 Fa natolotse ho kotriñeñe i mesay, ho vontitireñe am-pitañe; fa nisioñeñe, fa mimilomilotse i fibara hatolots’ am-pità’ i mpamonoiy.
\v 17 Miroveta, angololoìho ondatikoo, ry ana’ ondatio, ze hene roandria’ Israeleo, fa nasese am-pibara rekets’ ondatikoo. Hete! Mipaoha fey !
\v 18 Ho pok’ eo ty fitsohañe, aa vaho ho ovohe’e hao ty kobaiñe? tsy hanao zay ka, hoe t’\nd Iehovà\nd* Talè.
\p
\v 19 O ondatio, mitokia, mitehafa fità am-pitàñe, ampandafao fañintelo’e ty fibara, i fibara’ o hanjevoñañeoy, i fibaram-panjevoñam-bey hañarikatoke iareoy,
\v 20 hampitranake arofo, ie maro ty hitsikapy naho hikorovoke, t’ie ampiatrefeko ami’ty lengom-pibara an-dalambei’ iareo iaby. Hehe te nampimilemilereñe, nisioñeñe hanjamañe.
\v 21 Lafao mb’ ankavana, paoho mb’ankavia! ndra aia’aia ty añohara’ i lelam-pibara’oy.
\v 22 Zaho ka ro hampipepeke tañañe hañenefañe ty fifomboko; Zaho \nd Iehovà\nd* ty nivolañe.
\p
\v 23 Niheo amako ty tsara’ \nd Iehovà\nd*:
\v 24 O ondatio, ano lalan-droe ho a i fibaram-panjaka’ i Baveley; songa hifototse amy taney añe. Andranjio pilàke, amboaro tsempa’e i lalañe hitsilea’ ty raike mb’amy rovaiy mb’eo;
\v 25 atorò ty lalañe homba’ i fibaray mb’e Raba\f + \fr 21:25  \ft Raba: jabajaba; maozatse; mpandietse\f*’ o nte-Amoreo mb’eo naho mb’e Iehodà am’ Ierosalaime nifatrareñey mb’eo.
\v 26 Fa mijohañe am-pitsileañe eo ty mpanjaka’ i Bavele, misikily, akatrokatro’e o ana-paleo, imanea’e ontane ty saren-draha, biribirie’e ty ate.
\v 27 Tsatok’ am-pità’e havana ao ty tamben-kizè’ Ierosa­laime, hampitroara’e famofohan-dalañe, hikaike fanjamanañe, hikoike aly, hampi­rampia’e bodam-pamofohañe an-dalambey eo, naho hamotry fanongàñe vaho han­dranjy rafem-panameañe.
\v 28 Toe hatao’ iereo t’ie sikily vìlañe, ty amo nanao fanta jadoñeo; f’ie nampi­tiahieñe o hakeoo, hitsepahañe iareo.
\p
\v 29 Aa le hoe t’\nd Iehovà\nd* Talè: Kanao nitiahie’areo o hamengoha’areoo, ie afa-domboke o tahi’areoo, naho zoeñe amo sata’areo iaby o hakeo’areoo. Amy te fa nitiahieñe nahareo, le fa rinambe am-pitañe.
\v 30 Le ihe ry roandria lo-tsere’ Israele, fa tondroke i andro’oy, an-tsa’ hampigadoñan-kakeo,
\v 31 hoe ty nafè’ \nd Iehovà\nd* Talè, Endaho i sabakay, afaho i halam-bolamenay; tsy ho tambatse eo henaneo. Aonjoñe i epakey, afotsake i mitiotio­tsey.
\v 32 Hafoteko, hafoteko, hafoteko le tsy hanoeñe ka! ampara’ te totsak’ eo ty manan-jo hanolorako Aze.
\p
\v 33 Aa ihe, ana’ ondatio, mitokia, le ano ty hoe, Hoe ty nafè’ \nd Iehovà\nd* Talè ty amo ana’ i Amoneo, ty amy fañinjea’ iareoy, ty hoe: Ry fibara, ry fibara tsinoake hanjamañe: nikotriñeñe hamongotse, pak’ am-para’e, ty amy fimilomilora’ey.
\v 34 Ie taroñen’ aroñarom-bìlan-drehe, anikiliañe vande, hampipetahañe azo am-pititiha’ o lo-tsereke ho vonoeñeo, ie fa tsatoke ty andro’ iareoo, an-tsam-pigadoñan-kaloloañe.
\v 35 Ampolio an-traño-meso’e ao re! Amy namoroñañe azoy, an-tane nihirifa’o añe ty hizakako azo.
\v 36 Hakofòko ama’o ty hatorifihako, ho tiofeko ama’o ty afom-piforoforoako, naho haseseko am-pità’ ondaty bibi’e, za-panjevoñañe.
\v 37 Ho fandrehetañ’ afo rehe, ho añivon-tane ao ty lio’o, tsy ho tiahy ka, fa Zaho \nd Iehovà\nd* ty nitsara.
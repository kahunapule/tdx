\c 32
\p
\v 1 Aa ie amy androm-baloha’ ty volam-paha-folo-ro’ ambi’ i taom-paha-folo-roe-ambiy, le niheo amako ty tsara’ \nd Iehovà\nd* manao ty hoe:
\v 2 O ana’ondatio, ampionjono bekom-pandalàñe t’i Parò mpanjaka’ i Mitsraime le ano ty hoe,
\q1 Hambañe ami’ty liona tora’e
\q1 añivo’ o kilakila’ ndatio rehe,
\q1 naho manahake ty trozoñe an-driak’ ao,
\q1 ie nitsititiak’ amo saka’oo,
\q1 naho nitsoborè’o am-pandia o ranoo,
\q1 vaho linoto’o o fitsiritsioha’eo.
\q1
\v 3 Aa hoe ty nafè’\nd Iehovà\nd* Talè:
\q1 Ami’ty firimboñam-pifokoañe maro
\q1 le halafiko ama’o ty harato,
\q1 vaho hampionjoneñe
\q1 an-karatoko boak’ ao.
\q1
\v 4 Le hafetsako an-tamboho eo,
\q1 naho havokovokoko an-kivoke eo,
\q1 hampivotraheko ama’o
\q1 o voron-dikerañeo,
\q1 vaho ho vontsiñeko ama’o iaby
\q1 ze kila bibi’ ty tane toy.
\q1
\v 5 Le hapoko amo haboañeo ty nofo’o,
\q1 naho ho liporeko ami’ty haleora’o
\q1 o vavataneo.
\q1
\v 6 Ho tondrahako amo lio’o
\q1 midoandoañeo i tane ilañoa’oy,
\q1 pak’ am-bohitse ey;
\q1 vaho ihe ty hibanara’ o sakao.
\q1
\v 7 Aa ie nampimongoreko,
\q1 ho kolopofako i likerañey
\q1 naho hanoeko maieñe o vasia’eo;
\q1 ho saroñeko rahoñe i àndroy,
\q1 vaho tsy hañomey ty hazavà’e i volañey.
\q1
\v 8 Hampimoromoroñeko ze hene hazavàñe
\q1 mireandreañe an-dikerañe ey ty ama’o,
\q1 vaho hapoko an-tane’o ao ty ieñe,
\q1 hoe t’\nd Iehovà\nd* Talè.
\p
\v 9 Hampilonjereko ty arofo’ ondaty maro, ie hafetsako amo kilakila’ ndatio ty firotsaha’o, amo fifeheañe mboe tsy fohi’oo.
\v 10 Vaho hampilatsàko ty rofòko maro, hampangebahebaheñe ty ama’o o mpanjaka’eo, ie ahelahelako aolo’ iareo eo ty fibarako, ie hitolom-pihondrahondra, songa hirombak’ aiñe, amy andro hikorovoha’oy.
\v 11 Aa hoe ty nafè’ \nd Iehovà\nd* Talè: Hiambotrak’ ama’areo ty fibaram-panjaka’ i Bavele.
\v 12 Ty fibara’ o fanalolahio ty hampihotrako ondati’oo; songa lahitsiay amo kilakila’ ndatio;
\q1 Ho rotsahe’ iareo
\q1 ty firengevoha’ i Mitsraime,
\q1 vaho kila haitoañe i valobohò’ey.
\q1
\v 13 Ho fonga zamaneko o hare’eo
\q1 boak’ amo rano’e maroo;
\q1 le lia’e tsy ho lotoem-pandia’ ondaty
\q1 ndra hòtrom-biby.
\q1
\v 14 hampidreteko o saka’eo,
\q1 hampitsiritsioheko hoe menake
\q1 o toraha’eo,
\q1 hoe t’\nd Iehovà\nd* Talè.
\q1
\v 15 Ie hampangoakoaheko ty tane’
\q1 i Mitsraime,
\q1 ho tavaneñe añe ty havokara’ i taney,
\q1 naho lafaeko iaby o mpimoneñeo,
\q1 le ho fohi’ iereo te Izaho \nd Iehovà\nd*.
\p
\v 16 Izay i bekom-pandalàñey le ho saboe’ iereo; ho saboe’ o anak’ ampela’ o kilakila’ ndatio, vaho ho bekoe’ iereo amy Mitsraime naho amo valobohò’e iabio, hoe t’\nd Iehovà\nd* Talè.
\p
\v 17 Ie amy androm-paha-folo-lim’ ambi’ i volañeiy amy taom-paha-folo-roe ambiy, le niheo amako ty tsara’ \nd Iehovà\nd*, manao ty hoe:
\v 18 O ana’ ondatio, mibekoa amy valobohò’ i Mitsraimey le afe­tsaho ambane, mb’an-tsikeo­keoke mb’eo, ie naho o anak’ampela’ o fifeheañe maozatseo, hitraofa’e amo migodañe an-koboñeo.
\q1
\v 19 Ia ty andikoara’o ami’ty
\q1 hamontramontra’o?
\q1 Mizotsoa rehe, hampipololorañe
\q1 amo tsy nisavareñeo.
\p
\v 20 Hikorovok’ añivo’ o zinamam-pibarao iereo; natolotse amy meso-lavay; endeso mb’etoy re naho ze hene ondati’ e.
\v 21 Hisaontsy ama’e naho amo mpañolots’ azeo ty maozatse amo fanalolahy boak’ an-Tsikeokeokeo ami’ty hoe: fa nigodañe ao iereo, mitsalalampatse amo tsy nisavareñeo, vinonom-pibara.
\p
\v 22 Ao ty Asore naho o mpirai-lia’e iabio; miarikoboñe aze o kibori’eo; kila zamañe, tsiningorom-pibara;
\v 23 an-tsikeokeo’ i koboñey o kibori’ iareoo. Mandre mañohoke o kibori’eo o mpirai-lia’eo. Fonga mifitak’ ao o lahin-defo’eo. Fa zinamañ’an-kotakotak’ ao, ie nañembañ’ ondaty an-tane o veloñeo.
\p
\v 24 Ao t’i Elame\f + \fr 32:24 \ft Elame: ajalahy; ampela miehañe; tsiko\f* rekets’ o fonga lahin-defo’eo miarikoboñe i kibori’ey. Songa vinono, nampikorovohem-pibara, nigodañe ambane tane ao o tsy nisavareñeo. Nampirevendreveñe’ iereo ondaty an-tanen-kaveloñeo, f’ie mitrao-kasalarañe amo nigodañe an-koboñeo henaneo.
\v 25 Nandranjiam-pandreañe t’i Elame añivo’ o navetrakeo rekets’ i valobohò’ey. Fonga mañohok’ aze eo o kibori’eo, songa tsy nisavareñe, linihim-pibara ty amy fangebahebaha’ iareo ondaty an-tanen-kaveloñey. Aa le vavè’ iareo ty hameñarañe mindre amo mizotso an-koboñeo, ie napok’ an-teñateña’ o nikoromakeo.
\p
\v 26 Ao t’i Meseke Tobale vaho o valo­bohò’eo; sindre arikatohe’ o ki­bori’eo, songa tsy nisavareñe, zinamam-pibara ie nampivorombelo’ ondaty an-tanen-kaveloñe ao.
\v 27 Toe tsy hitrao-pandreañ’ amo fanalolahy nitsingoritritse amo tsy nisavareñeoo iereo, o nigodañe an-Tsikeokeok’ ao rekets’ o fialia’ eoo naho miondam-pibara ambane’ o añambone’eo, ie amo taola’eo o hakeo’eo ami’ty nampitsololoha’ iareo ondaty an-tane o veloñeo.
\v 28 Hete! ho folaheñe an-teñateña’ o tsy nisavareñeo rehe vaho hipololotse amo zinamam-pibarao.
\p
\v 29 Ao t’i Edome, naho o mpan­jaka’eo, vaho o roandria’eo; songa mandre amo binaibaim-pibarao rekets’ o haozara’eo; hitrao-pitsa­lalampatse amo tsy nisavareñeo, o fa nigodañe an-koboñeo.
\p
\v 30 Ao ka o roandria’ tavaratseo, ie iaby, naho ze hene nte-Tsidone, ze fa nigodañe mañambane añe mitraok’ amo zinamañeo naho ami’ty fangebaheba’ iareo, salatse iereo amo haozara’eo; mandre ami’ty tsy fisavara’ iereo ao rekets’ o zinamam-pibarao, mivave o fisalara’eo mindre amo migodañe mb’an-koboñeo.
\v 31 Hahaisake iareo t’i Parò ie hampitsiñeñe amy valobohò’ey; eka, i Parò naho o fonga lia-rai’eo songa binaibaim-pibara, hoe t’\nd Iehovà\nd* Talè.
\v 32 Amy te nitsitsifeko an-tanen-kaveloñe ao ty fangetraketraha’e, le handre añivo’ o tsy nisavareñeo amo zinevom-pibarao t’i Parò naho i valobohò’ey, hoe t’\nd Iehovà\nd* Talè.
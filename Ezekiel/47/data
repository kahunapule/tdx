\c 47
\p
\v 1 Nendese’e nibalike mb’ am-piziliha’ i kivohoy mb’eo raho; le ingo te nikararàke boak’ ambanen-tokona’ i kivohoy ty rano, maniñanam-beo, amy te miatrek’ atiñanañe i kivohoy; naho nidoandoañe boak’ atimo’ i kitreliy i ranoy, ambane’ ty rindry atimo’ i kivohoy.
\v 2 Aa le nampiakare’e mb’amy lalambey avaratsey raho, naho niaoloa’e niary mb’amy lalambey alafe’e miatrek’ atiñanañey; vaho ingo i rano nitsiritsioke boak’añ’ila’e atimoy.
\p
\v 3 Nionjoñe mb’atiñanañe mb’eo indatiy reketse taly am-pità’e, nanjehe kiho arivo naho niaolo ahy nitsake i ranoy; an-tsokose eo ty halale’ o ranoo.
\v 4 Nanjehe kiho arivo indraike re, naho niaolo ahy nitsake i ranoy; añ’ongotse eo i ranoy. Mbore nanjehe kiho arivo vaho niaolo ahy nitsake i ranoy; ambania eo i ranoy.
\v 5 Nanjehe kiho arivo indraike re, le nisorotombake tsy nahafitsahako, fa nionjoñe i ranoy; rano mañeva lañoeñe, fa saka tsy lefe soroheñe.
\v 6 Le hoe re tamako: O ana’ ondatio, isa’o hao?
\p Vaho nampibalihe’e mb’añ’olo’ i sakay mb’eo raho.
\v 7 Aa naho nampibaliheñe, le hehe te hatae maro ty añ’olo’ i oñey etoy naho eroy.
\v 8 Le hoe re amako, Mikararake mb’ an-tane atiñanañe añe o rano retoa, aa ie mizotso mb’amy Arabà mb’eo naho mandoak’ an-driak’ añe, amy riake mitrotròtsey ao, le ho jangañe i ranoy.
\v 9 Ie amy zay, ho veloñe ze fifamorohotañe ndra aia’aia andenà’ o rano retìañe; fiañe vasiañeñe ty ho ao, fa ty fañamelañañe ze he’e ty ikararaha’ o rano retoam-b’etoy; vaho ho hene veloñe ze takare’ ty oñe toy.
\v 10 Ie amy zay, hijohañe añ’olo’e eo o mpamintañeo; boak’ Engedy\f + \fr 47:10  \ft Engedy: rano migoangoa’ i anak’ añon­driy: añ’olotse ahandrefa i riake matey\f* pak’ Eneglaime\f + \fr 47:10  \ft Eneglaime: rano migoangoa’ i bania roe rey: rova añ’olo i riake matey\f* ty ho famelaran-karato; naho ho maro karazañe manahake o fiañe an-driake beio, ami’ty fitozantoza’e.
\v 11 Fe tsy ho melañe ka o tane’e mangitsa­kitsakeo naho o motsemotse’eo, fa ho famokaran-tsira.
\v 12 Hitiry añ’olo’ i oñey etoy naho añ’olo’e eroy ze hene hatae mete kamaeñe, tsy hiheatse o rave’eo, naho tsy hihintsañe o voa’eo; ho añom-boa boa-bolañe amy te boak’ an-toetse miavake ao o rano’eo; ho fikamañe o voa’eo, naho ho aoly o rave’eo.
\p
\v 13 Hoe ty nafè’ \nd Iehovà\nd* Talè: Zao ty ho efe-efe’ o tane ho zarae’ areo amo fifokoa folo-ro’ambi’ Israeleo ho lova’e amy taneio; roe ty ho anjara’ Iosefe.
\v 14 Le ho lovà’ areo, ty raike naho ty ila’e, ty amy nañonjonako haokey t’ie tsy mete tsy hatoloko an-droae’ areo; aa le mitsatok’ ama’ areo ty tane toy ho lova.
\p
\v 15 Itoy ty ho efe’ i taney: mañavaratse boak’amy riake jabajabay, miary e Ketlone\f + \fr 47:15  \ft Ketlone: kivoho mahahembañe\f*, pak’ami’ty fimoahañe e Tsedade\f + \fr 47:15  \ft Tsedade: Ila’ey; i fitsindroha’ey\f*,
\v 16 i Kamate\f + \fr 47:16  \ft Kamate: haboseha; hatrovoha; kijoly\f*, i Berotate\f + \fr 47:16  \ft Berotate: ty ana’ i Havilasy\f*, i Sibraime\f + \fr 47:16  \ft Sibraime: fiovañe; fandrohizañe\f* (añ’ila’ i Damesèke naho añ’ ila’ i Kamate eo); vaho i Katsare­hatikone\f + \fr 47:16  \ft Katsarehatikone: kiaolo aivo; fihentseña\f* añ’olo’ i Kavrane\f + \fr 47:16  \ft Kavrane: loake; fidadañe; hafotiañe\f* añe.
\v 17 Ty efe’e boak’ amy riakey ty hifototse e Katsa­renone\f + \fr 47:17  \ft Katsarenone: kialo aman-drano\f* le mb’ añ’ efe’ i Damesèke; le avaratase, mañavaratse ty efe-tane’ i Kamate, zay ty ho ila’e avaratse.
\p
\v 18 Le ty efe’e atiñanañe, añivo’ i Kavrane naho i Damesèke naho i Gilade\f + \fr 47:18  \ft Gilade: ty votrim-pitalily\f* naho an-tane Israele mañolotse Iordaney; miranga boak’ an-driak’ atiñanañe pake Tamare\f + \fr 47:18  \ft Tamare: Satrañe\f*; zay ty ho efe’e atiñanañe.
\p
\v 19 Le ty efe’e atimo: boak’e Tamare pak’ an-tane manginakina’ i Meribà e Kadese\f + \fr 47:19  \ft Kadese; hamasinañe\f* mañolotse i torahañe mb’ an-driake jabajabay mb’eo; zay ty efe’e atimo.
\p
\v 20 Ty efe’e ahandrefañe: le i riake jabajabay ty ho efe’e ampara’ te tandrife i jebam-bohi’ i Kamatey. Izay ty ho efe’e ahandrefa.
\p
\v 21 Ifanjarao ama’ areo i taney, amo fifokoa’ Israeleo.
\v 22 An-tsapake ty anjarañe aze, ho lova’ areo naho a o renetane\f + \fr 47:22  \ft Isa 14:1, 56:6-8, Rom 11:17-26, Efe 2:19, 3:6, Apo 21:12\f* mañialo ama’ areoo, o fa nahatoly anak’ ama’ areoo, le volilio ho nte-Israele, hiharo lova ama’ areo amo fifokoa’ Israeleo.
\v 23 Ho tolora’ areo lova amy fifokoañe añialoa’ey o rene-taneo, hoe t’\nd Iehovà\nd* Talè.
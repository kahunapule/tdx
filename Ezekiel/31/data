\c 31
\p
\v 1 Aa tamy taom-paha-folo-raik’ambiy amy andro valoham-bolam-paha-teloy, le niheo amako ty tsara’ \nd Iehovà\nd* nanao ty hoe:
\v 2 O ana’ ondatio, saontsio t’i Paro mpanjaka’ i Mitsraime naho i volobohò’ey:
\q1 Mañirinkiriñ’ama’ ia irehe
\q1 amo fitoabora’oo?
\q1
\v 3 Hehe ty mpanjaka’ i Asore ie ni-mendoraveñe e Libanone añe
\q1 aman-tsampa’e fanjaka,
\q1 amañ’aloke mangonkoñe,
\q1 niningoningo nañambone;
\q1 nitiotiotse amo tsampañe boda’eo
\q1 o lengo’eo.
\q1
\v 4 Namahañe aze o ranoo;
\q1 nampandigiligy aze mañambone i lalekey;
\q1 niariary am-pandia’eo o saka’eo,
\q1 nahitri’e mb’amo hene hatae
\q1 an-kivokeo o fikararaha’eo.
\q1
\v 5 Aa le fonga niandikera’ ze hatae
\q1 an-kivokey ty haabo’e,
\q1 nihamaro o tsampa’eo,
\q1 nihalava o tora’eo
\q1 ty amo rano’e maroo,
\q1 le nampitakare’e mb’eo.
\q1
\v 6 Rinare’ o hene voron-dikerañeo
\q1 amo tsampa’eo o traño’eo,
\q1 naho añ’alo’ o tora’eo
\q1 te niteraha’ o bibin-kivokeo o ana’eo,
\q1 vaho nitsolok’ ambane talinjo’e eo
\q1 ty valobohò’ o fifeheañe iabio.
\q1
\v 7 Nihamim-batan-dre amy hara’elahi’ey,
\q1 ami’ty fandrevaha’ o tsampa’eo,
\q1 amy te nahatakatse rano maro o vaha’eo.
\q1
\v 8 Tsy nanaroñe aze o mendorave
\q1 an-golobon’ Añahareo,
\q1 tsy nanahake o tora’eo o akaoo,
\q1 vaho tsy nañirinkiriñe o tora’eo
\q1 ty nonoke;
\q1 leo hatae raik’ an-golobon’Añahare ao
\q1 tsy nihambañe amy ha’fanjàka’ey.
\q1
\v 9 Izaho ty nampitsomerentsereñ’ aze,
\q1 ami’ty fandrevaha’ o ra’eo;
\q1 vaho sindre nitsikirìk’ aze
\q1 ze hatae Edene ao,
\q1 an-golobon’ Añahare ao.
\p
\v 10 Aa le hoe ty nafè’ \nd Iehovà\nd* Talè: amy t’ie nañonjom-batañe añ’abo ey naho nampiningonigoetse mb’an-drahoñe ey ty lengo’e, vaho nirengevoke ty arofo’e ami’ty fitoabora’e;
\v 11 le fa natoloko am-pità’ i maozatse amo kilakila’ ndatioy; ie ty hiatreatre aze; amy t’ie fa finirako ambane ty amo haloloa’eo.
\v 12 O ambahinio, ty maozatse amo kilakila’ndatio, ty hañatsak’ aze naho hapo’e eo; hideboñe amo vohitseo o tora’eo, naho amo vavataneo, naho hipozake marine o saka’ i taneio o ra’eo; le hisitak’ amy talinjo’ey ze hene ondati’ ty tane toy, vaho haforin­tseñe.
\v 13 Hidoñe amy firotsaha’ey ze kila voron-dikerañe, vaho ho amo tsampa’eo ze hene bibin-kivoke,
\v 14 soa te tsy ho amo hatae añ’olon-dranoo ty hionjom-batañe ty amy haandikera’ey, ndra hampitiotiotse o tsampa’eo ambone’ o bodan-tora’eo, naho tsy hitroatse hijoalajoala añivo’ o ra’eo ze hene mpikama rano; fonga hatolotse am-pihomahañe iereo, pak’an-tsikeokeo’ ty tane toy añivo’ o ana’ondaty fa nigodañe an-kiborio.
\p
\v 15 Aa hoe t’\nd Iehovà\nd* Talè; Amy andro nizotsoa’e mb’an-tsikeokeok’ aoy, le nampandalako; nakopoko ho aze i lalekey, naho sinebako o fisorotom­baha’eo, le hene nijihetse o ranoo; le nihontoke ho aze t’i Libanone, vaho fonga nitoirañe o hatae an-kivokeo.
\v 16 Nampihondrahondraeko o kilakila’ ndatio ami’ty feom-pideboña’e, ie navokovokoko an-tsikeokeok’ ao hitraofa’e amo mizotso mb’an-koboñeo; naho nohòñeñe o hene hatae Edeneo, naho o fanjàka amo hatae e Libanoneo; ze hene mpisì-drano, an-tsikeokeo’ ty tane toy ao.
\v 17 Nitrao-pizotso ama’e mb’an-tsikeokeoke mb’eo o zinamam-pibarao; naho o nimpitàm-pialia’eo, o nimoneñe ambane’ i talinjo’ey añivo’ o kilakila’ ndatioo.
\v 18 Ia arè ty añirinkiriña’o an-drenge naho ami’ty hajabahina’o añivo’ o hatae Edeneo? F’ihe ho firaeñe rekets’ o hatae Edeneo, homb’ an-tsikeokeo-ty tane toy ao; hàndre añivo’ o tsy sinavatseo, mindre amo zinamam-pibarao. Izay ty amy Parò naho ondati’e iabio, hoe t’\nd Iehovà\nd* Talè.
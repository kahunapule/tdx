\c 30
\p
\v 1 Niheo amako indraike ty tsara’ \nd Iehovà\nd* nanao ty hoe:
\v 2 O ana’ondatio, mitokia ami’ty hoe: Hoe ty nafè’ \nd Iehovà\nd* Talè:
\q1 Mangololoiha! Feh’ ohatse ty andro!
\q1
\v 3 Antitotse i àndroy,
\q1 mitotoke ty andro’ \nd Iehovà\nd*,
\q1 andro higoboñe;
\q1 ty andro’ o kilakila’ ndatio.
\q1
\v 4 Hiambotrak’ amy Mitsraime ty fibara,
\q1 Fangirifiriam-bey e Kose ao,
\q1 ie hitsingoritritse e Mitsraime ao
\q1 o zinamañeo,
\q1 hasese’ iareo añe o valobohò’eo,
\q1 vaho harotsake o faha’eo.
\q1
\v 5 Hitrao-pihotrak’ ama’e am-pibara
\q1 t’i Kose naho i Pote naho i Lode
\q1 naho ondaty mifanamboentamboeñeo
\q1 naho i Kobe\f + \fr 30:5 \ft Kobe: Ondaty raike mañohoke Egipte \f*,
\q1 rekets’ ondati’ i tane mpiama’eio.
\q1
\v 6 Hoe ty nafè’ \nd Iehovà\nd*: Songa hikorovoke
\q1 ze mpanohañe i Mitsraime,
\q1 hipoñake ka ty firengevoha’e
\q1 amo haozara’eo,
\q1 hampihotrahe’ ty fibara iereo
\q1 boak’ am-pitalakesañ’ abo’ i Siene,
\q1 hoe t’\nd Iehovà\nd* Talè.
\q1
\v 7 Ho koaheñe amo fifeheañe
\q1 harotsakeo iereo,
\q1 vaho hitrao-pijoiañe amo rova
\q1 ho joieñeo o rova’eo.
\q1
\v 8 Le ho fohi’ iareo te Izaho \nd Iehovà\nd*,
\q1 t’ie namiañe afo e Mitsraime ao
\q1 naho fonga ho folake o mpañolo’eo.
\q1
\v 9 Hionjoñe boak’ amako amy andro zay
\q1 ty niraheñe an-tsambo maro
\q1 hampangebahebake
\q1 o nte Kose manintsiñeo,
\q1 le hirevendreveñe manahake
\q1 tañ’andro’ i Mitsraime;
\q1 fa heheke te ho tondroke.
\q1
\v 10 Hoe ty nafè’ \nd Iehovà\nd* Talè,
\q1 hajiheko ty valobohò’ i Mitsraime
\q1 am-pità’ i Nebokadnetsare
\q1 mpanjaka’ i Bavele.
\q1
\v 11 Ie rekets’ ondati’eo;
\q1 le hendeseñe hampianto i taney
\q1 o maozatse amo kilakila’ ndatioo
\q1 naho hapontsoa’iareo fibara
\q1 t’i Mitsraime,
\q1 vaho hañatseke i taney ami’ty vinono.
\q1
\v 12 Ho maiheko o sakao,
\q1 le hatoloko am-pità’
\q1 o tsereheñeo i taney;
\q1 vaho ho joieko i taney
\q1 naho ze hene ama’e ao
\q1 am-pitàn’ambahiny.
\q1 Izaho \nd Iehovà\nd* ty nitsara.
\q1
\v 13 Ty hoe ty nafè’ \nd Iehovà\nd* Talè:
\q1 Ho fonga joieko o saren-drahao,
\q1 hajiheko ka o samposampo’ i Nofeo\f + \fr 30:13 \ft Nofe: papi-tatnele; ze mitsopatsopake\f*
\q1 tsy ho aman-droandriañe ty
\q1 tane’ Mitsraime, vaho
\q1 hapoko an-tane Mitsraime ty anifañe.
\q1
\v 14 Hanoeko bangiñe ty Patrose
\q1 le hamiañako afo ty Tsoane\f + \fr 30:14 \ft Tsoane: fihetseke\f*,
\q1 vaho hafetsako amy No ty zaka.
\q1
\v 15 Hakofòko amy Sine\f + \fr 30:15 \ft Sine: rongoñe\f* ty fifomboko,
\q1 i haozara’ i Mitsraimey;
\q1 naho haitoako ty valobohò’ i No.
\q1
\v 16 Hampirehetako afo ty Mitsraime;
\q1 hanaintaiñe ty Sine, hitori-anjake ty No,
\q1 ho forekekèñe boak’ andro t’i Nofe.
\q1
\v 17 Hampihotrahem-pibara o ajalahi’
\q1 i Avene\f + \fr 30:17 \ft Avene: hakeo; haozara; vara; anahelo\f* naho i Pi-Beseteo\f + \fr 30:17 \ft Pi-Besete: akiba ‘nahare’ ampela Besete\f*,
\q1 vaho hasese añe aman-drohy i rova rey.
\q1
\v 18 Hanoeñe maieñe ty andro
\q1 e Tapanekese\f + \fr 30:18 \ft Tapanekese: Oniño Ier. 2.16: fañahy \f* ao
\q1 ie hampipozaheko
\q1 ty joka’ o nte-Mitsraimeo,
\q1 naho hijihetse ama’e
\q1 ty habohabohan-kaozara’e;
\q1 ie hikopaha’ ty rahoñe,
\q1 vaho hasese am-pandrohizañe añe
\q1 o anak’ampela’eo.
\q1
\v 19 Izay ty hametsahako zaka
\q1 amy Mitsraime;
\q1 vaho ho fohi’ iereo te Izaho \nd Iehovà\nd*.
\p
\v 20 Aa ie amy andro faha-fito’ i volam-baloha’ ty taom-paha-folo-raik’ambiy, le niheo amako ty tsara’ \nd Iehovà\nd* nanao ty hoe:
\v 21 O ana’ondatio, fa pinozako ty sira’ i Parò mpanjaka’ i Mitsraime; le Inao, t’ie tsy nibandieñe amañ’ aoly, tsy naholonkoloñe ho melañe, hahafitam-pibara.
\v 22 Aa le hoe ty nafè’ \nd Iehovà\nd* Talè; Oniño te hatreatrèko t’i Parò mpanjaka’ i Mitsraime, naho ho pozaheko i sira’ey, i maozatsey, i nifolakey; vaho havotsoko am-pità’e ty fibara’e.
\v 23 Le hampiparaitaheko amo kilakila’ ndatio o nte-Mitsraimeo, vaho hampiboelèko amo fifeheañeo.
\v 24 Le hampaozareko o sira’ i mpanjaka’ i Baveleo, naho hapoko am-pità’e ty fibarako, fe ho pozaheko o sira’ i Paròo, vaho hitretretretre manahake ty fañitoza ondaty fere mitarik’ aiñe taolo’eo.
\v 25 Aa le hampaozareko ty sira’ i mpanjaka’ i Baveley, fe hiradorado ambane o sira’ i Paroo; le ho fohi’ iareo te Izaho \nd Iehovà\nd*, ie atoloko am-pitàm-panjaka’ i Bavele ty fibarako vaho hatorakitsi’e an-tane Mitsraime.
\v 26 Le habaratsako amo kilakila’ ndatio o nte-Mitsraimeo, naho havarakaiko amo fifeheañeo, vaho ho fohi’ iareo te Izaho \nd Iehovà\nd*.
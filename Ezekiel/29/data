\c 29
\p
\v 1 Amy andro faha-folo-ro’ambi’ i volam-paha-folo’ i taom-paha-foloy le niheo amako ty tsara’ \nd Iehovà\nd* nanao ty hoe:
\v 2 O ana’ondatio, ampañatrefo amy Parò mpanjaka’ i Mitsraime ty lahara’o vaho mitokia ama’e naho amy Mitsraime iaby.
\v 3 Itaroño ty hoe, Hoe ty nafè’ \nd Iehovà\nd* Talè:
\q1 Oniño te miatreatre azo raho ry Parò,
\q1 mpanjaka’ i Mitsraime,
\q1 ty fañaneñe jabajaba mitsalalampatse
\q1 añivo’ o saka’eo,
\q1 manao ty hoe: Ahiko o sàkakoo,
\q1 fa namboareko ho ahy.
\q1
\v 4 Aa le hajoko am-balañorà’o ao
\q1 ty porengotse vaho hampipiteheko
\q1 an-tsisi’o eo o fian-tsaka’oo,
\q1 le hakareko boak’ añivo’
\q1 o saka’oo
\q1 rekets’ o fian-tsaka’o mipiteke
\q1 amo sisi’o iabio,
\q1
\v 5 vaho hahifiko an-dratraratra añe,
\q1 ihe naho o fian-tsaka’o iabio
\q1 hideboñe a’ moka añe,
\q1 tsy hatontoñe, tsy havory;
\q1 fa natoloko ho fihina’ o bibin-kivokeo
\q1 naho o voron-dikerañeo.
\p
\v 6 Ie amy zay ho fohi’ ze hene mpimo­neñe e Mitsraime ao te Zaho \nd Iehovà\nd*, amy t’ie nitahom-bararata amy anjom­ba’ Israeley.
\v 7 Rinambe’ iareo am-pitàn-drehe le nipekañe nandriatse ty fità’ iareo iaby; aa ie niato ama’o le nifolake nampikoletrake o toha’ iareoo.
\v 8 Aa le hoe ty nafè’ \nd Iehovà\nd* Talè: Inao te hendesako fibara hañitoako ze ondaty naho hare ama’o ao.
\v 9 Le ho bangìñe naho koake ty tane Mitsraime; vaho ho fohi’ areo te Zaho \nd Iehovà\nd*, amy ty natao’o\f + \fr 29:9  \ft Heb: natao’e\f* ty hoe, Ahiko i sakay, zaho ty nañoreñe aze,
\v 10 le oniño te atreatrèko rehe, naho o saka’oo, vaho hampangoakoaheko ty Mitsraime ho vahiny boak’ am-pitilik’abo’ i Sieney\f + \fr 29:10  \ft Siene; rogoñe; harafelahiañe\f* pak’añ’efe-tane’ i Kose añe.
\v 11 Leo fandia’ ondaty tsy hiranga ao; tsy ho rangaen-tombom-biby, vaho tsy ho amam-pimoneñe am-para’ ty efa-polo taoñe.
\v 12 Le hanoeko bangìñe añivo’ o fifeheañe vahinio ty Mitsraime, naho ho koak’ añivo’ o rova narotsakoo o rova’eo; naho hampipara­tsiaheko añivo’ o kilakila’ ndatio añe o nte-Mitsraimeo naho havitavitako amo fifeheañeo,
\v 13 le hoe t’\nd Iehovà\nd* Talè: Naho modo i taoñe efa-polo rey le hatontoko am’ ondaty nampivarakaiheñeo o nte-Mitsraimeo.
\v 14 Le hampibaliheko ty fandrohizañe i Mitsraime, naho hampoliko mb’an-tane’ Patrose\f + \fr 29:14  \ft Patrose: falie lifon-kobo; ho rotsake\f* mb’eo, mb’an-tane fimoneña’ iareo, vaho ho anam-pifeheañe.
\v 15 Hireke re te amo fifelehañe ila’eo; tsy hañonjom-batañe ka ambone’ o fifeheañe ila’eo, fa hafo­tsako tsy hifehea’ iareo o kilakila’ ndatio ka.
\v 16 Toe tsy ho fiatoa’ ty anjom­ba’ Israele ka re, hampitiahie’e o hakeo’eo, ie orihe’ iereo fihaino, fa ho fohi’ iareo te Zaho \nd Iehovà\nd* Talè.
\p
\v 17 Aa ie amy andro valoha’ i vo­lam-baloha’ i taom-paha-roapolo-fito-ambiy, le niheo amako ty tsara’ Iehovà ami’ty hoe:
\v 18 O ana’ondatio, Nampitoroñe’ i Nebokadnetsare mpanjaka’ i Bavele fitoroñam-bey amy Tsaore o lahin-defo’eo; songa peake o añambone’eo naho sindre nivoloseñe o soro’eo; fe tsy nitambezen-dre ndra i lia-rai’ey ty amy Tsore, amy fitoloñañe nanoe’e ama’ey.
\v 19 Aa le hoe ty nafè’ Iehovà Talè: Ingo, atoloko am-pità’ i Nebokadnetsare mpanjaka’ i Bavele ty tane’ Mitsraime; le hendese’e o valobohò’eo naho ho kopahe’e o vara’eo, vaho ho rambese’e o hare’eo; zay ty ho tamben-dahin-defo’e.
\v 20 Fa natoloko aze ty tane Mitsraime ty amy fitoloñañe nitoroña’ey, amy te nitoroñe ahy hoe t’Iehovà Talè.
\p
\v 21 Amy andro zay, le hampitàroke ty tsifa’ i anjomba’ Israeley raho, le hatoloko azo ty fisokafam-palie añivo’ iareo ao; vaho ho fohi’ iareo te Zaho \nd Iehovà\nd*.
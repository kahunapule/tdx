\c 6
\p
\v 1 Le niheo amako ty tsara’ \nd Iehovà\nd* nanao ty hoe:
\v 2 O ana’ ondatio, ampitoliho amo vohi’ Israeleo ty tarehe’o naho itokio,
\v 3 ami’ty hoe: Ry vohi’ Israeleo, tsanoño ty tsara’ \nd Iehovà\nd* Talè: Hoe t’\nd Iehovà\nd* Talè amo vohitseo naho o haboañeo, o torahañeo naho o vava-taneo; Inao! Zaho, toe Zaho, ty hinday fibara ama’ areo vaho harotsa­ko o toets’abo areoo.
\v 4 Hangoakoake o kitreli’ areoo, naho ho foy o fañemboha’ areoo, vaho havokovokoko ambane eo o zinamañeo añatrefa’ o samposampo’ areoo eo.
\v 5 Le ho rohotako aolo’ o sam­po­sampo’eo ty lolo’ o ana’ Israeleo; vaho hampivarakaiheko añ’ariari’ o kitreli’ areoo o taola’ areoo.
\v 6 Ho fonga koromaheñe o rova an-toe-pimoneña’ areoo, naho songa ho koaheñe o haboañeo; soa te ho voravoraeñe naho farieñe o kitreli’ areoo, naho ho hene pozaheñe o samposampo’ areoo le hijihetse, naho sindre ho firaeñe ze fañemboha’ areo vaho ho faopaoheñe iaby o fitoloña’ areoo.
\v 7 Hikorovok’ am-po’o ao o binaibaio, haharen­dreha’ areo te Zaho \nd Iehovà\nd*.
\p
\v 8 Ie amy zay, hapoko ao ty sengaha’e, fa ama’ areo ze nahapoliotse amy fibaray mb’amo fifeheañeo\f + \fr 6:8  \ft Sor 26:38-40\f*, ie ampiparatsiaheñe amo kilakila’ ndatio añe.
\v 9 Le hahatiahy ahy o nahafipoliotse mb’amo kilakila’ ndatioo, amy naneseañe iereo mb’ am-pandrohizañe añey, amy te nahafikoretse ahy ty hakarapiloan’ arofo’ iareo, ie nieng’ ahy, naho ty amo fihaino’ iareoo, ie nanao tsimirirañe amo samposampoo; le halaim-bintañe am’ iereo raho ty amo haratiañe nanoeñe amo fonga halòtsere’ iareoo.
\v 10 Le ho fohi’ iareo te Zaho \nd Iehovà\nd*; te tsy ami’ty tsy vente’e ty nivolañako te hanoeko o hankàñe zao.
\p
\v 11 Aa hoe ty nafè’ \nd Iehovà\nd* Talè: Mamofoha fitàñe, mandialia am-pandia’o, le ano ty hoe: Hoy abey! o halò-tsere’ i anjomba’ Israeleo, ie hampikorovohe’ ty fibara naho ty hasalikoañe vaho ty angorosy.
\v 12 Hampivetrahe’ ty angorosy o lavitseo naho ho koromahem-pibara o marineo; le hampihomahe’ ty mosare o honka’e arikoboñeñeo; zay ty hampanintsiñe ty fiforoforoako.
\v 13 Le ho fohi’ areo te Zaho \nd Iehovà\nd*, ie mifitafita am-poto’ o samposampo’eo ondati’ iareo zinamañeo, ambone’ ze hene tamboho eo, an-dengo’ ze vohitse iaby, naho ambane’ ze hatae mandrevake vaho ambane’ ze kile mangonkòñe—o toetse nibanabanae’ iareo emboke marifondrifoñe amo samposampo’eoo.
\v 14 Le hatorakitsiko am’iereo ty sirako, hanoeko hoake naho fatra i taney, mandikoatse ty fatram-bei’ i Diblày\f + \fr 6:14  \ft Diblà: mofo vonga’e\f*, amo hene tarira’ iareoo; vaho ho fohi’ iareo te Zaho \nd Iehovà\nd*.
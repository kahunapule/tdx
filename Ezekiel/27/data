\c 27
\p
\v 1 Niheo amako indraike ty tsara’ \nd Iehovà\nd* nanao ty hoe:
\v 2 Ie amy zao ana’ ondatio, onjono fandalañe t’i Tsore, le ano ty hoe t’i Tsore,
\v 3 O ry mpimo­neñe am-pitolia’ o riakeo, mpanao balike ho am’ ondaty an-tokonose maroo, inao ty nafè’ \nd Iehovà\nd* Talè:
\q1 O Tsore! hoe ty asa’o:
\q1 ginoke an-katsomerentseren-draho.
\q1
\v 4 Anteñateña’ i riakey o efe-tane’oo
\q1 naho nahafonitse ty hatsaratsea’o
\q1 o mpandranji’oo.
\q1
\v 5 Hene nanoe’ iereo ami’ty nato’ i Senire\f + \fr 27:5 \ft Senire: labozim-pandreañe; miovaova\f* o varamban-daka’oo;
\q1 nangalak’ amo mendorave’ i Libanoneo,
\q1 hamboara’ iareo o bodan-dai’oo.
\q1
\v 6 Amo kobai’ i Basaneo\f + \fr 27:6 \ft Basane: ami’ty nife; nifem-biby bey\f*
\q1 ty nandranjia’ iareo o fivei’oo;
\q1 an-tsifa boak’ amo tokonose’ i Kitio
\q1 ty nitsenea’ o nte-Asoreo o fiambesa’oo,
\q1
\v 7 Lamba leny marerarera
\q1 soa vinahotse boake Mitsraime añe
\q1 ty nalama’o ho lai’o;
\q1 manga naho malo-mavo boak’
\q1 an-tokonose’ i Elisà\f + \fr 27:7 \ft Elisà: Añondrin’Añahare; I Mpañolotse\f* ty nanaroñe azo.
\q1
\v 8 Nimpivei’o o nte-Tsidoneo\f + \fr 27:8 \ft Tsidone: mpañoro; mpamintañe; \f*
\q1 naho o nte Arvadeo\f + \fr 27:8 \ft Arvade: mpirererere\f*;
\q1 tam-po’o ao, ry Tsore,
\q1 ondaty mahihi’oo,
\q1 o ni-mpanehak’ azoo.
\q1
\v 9 O androanavi’ i Gebaleo\f + \fr 27:9 \ft Gebale: efe-tane; \f*
\q1 naho o mahihi’eo ty nanosoke
\q1 o varakivaraky ama’oo;
\q1 songa tama’o ao o sambon-driakeo
\q1 rekets’ o mpiandria’eo
\q1 nifanakalo kilankañe ama’o.
\p
\v 10 Nimpitraok’ amo lahin­defo’oo, o nte-Paraseo\f + \fr 27:10 \ft Parase: mpandily, mpizara; kitroke;\f* naho o nte-Lodeo\f + \fr 27:10 \ft Lode; fisamahañe; tariratse\f* rekets’ o nte-Poteo\f + \fr 27:10 \ft Pote: ana’ i Kame, ana’ i Noake\f*, ondaty mpialy; naradorado’ iareo ama’o o fikala’ iareo naho o aron-doha’eo; naràm-bintañe ama’e rehe.
\v 11 Niariary an-kijoli’o eo o lahindefo’oo mindre amo nte-Arvadeo, naho tam-pitalakesañ’ abo’o ao o nte-Gamadeo\f + \fr 27:11 \ft Gamade: kana; ondaty mahasibeke\f*; nase­ba’ iareo amo rindri’oo mb’atia mb’atia o fikalan-defo’eo; nifonira’ iareo ty hamontramontra’o.
\p
\v 12 Nimpanao balibalik’ ama’o t’i Tarsise\f + \fr 27:12 \ft Tarsise: fitsakoreañe; fitsohañe\f* amy fibodobodoam-bara’ey; navaro’ iareo an-tsena’o ao ty volafoty, viñe, kankiñe, vaho firake.
\v 13 Nimpanao balike ho azo t’Iavane naho i Tobale vaho i Meseke\f + \fr 27:13 \ft Meseke: I nikozozoteñe aman-kère\f*, nanao takinak’ ama’o ami’ty fiai’ondaty naho ami’ ty valàñe torisìke.
\v 14 Nanao kinanga amo tsena’oo ty anjomba’ i Togarmà\f + \fr 27:14 \ft Togarmà: taolañe iaby\f* rekets’ o soavala’eo naho soavalan-aly vaho borìke.
\v 15 Nimpanao balik’ ama’o o nte-Dedaneo, tokonose tsiefa ty nikalo am-pità’o eo; nibanabana tsifa-foty naho mañary.
\v 16 Nanao takinak’ ama’o ka t’i Arame amo hatsifotofoton-draha tsinene’oo, nanao takinak’ an-drobikà naho malòmavo naho raha soa vinahotse naho leny marerarera naho hareañe vaho hange.
\v 17 Nanao balik’ ama’o ka t’Iehodà naho ty tane’ Israele; nendese’ iareo vare-bole boake Minite\f + \fr 27:17 \ft Mininte: vinolily; nihentseñañe\f* mb’an-tsena’o ao, naho raha mafiry naho tantele naho menake vaho solike.
\v 18 Nikalo ama’o ka t’i Damesèke\f + \fr 27:18 \ft Damesèke: gony pea-dio; miforehetse\f* ami’ty fibodobodoan-draha namboare’o, ami’ty vara tsy efa, naho divay boak’e Kelbone\f + \fr 27:18 \ft Kelbone: vondrake; kobokara\f* vaho volonañondry mikotritriake.
\v 19 Nikaloe’ i V’Dane naho Iavane nte-Ozale viñe niloeloe, le amo kilanka’o iabio ty sena naho vinda mañitse.
\v 20 Nanao balik’ ama’o t’i Dedane: lamba fanoeñe an-tsarete.
\v 21 O nte-Arabeo\f + \fr 27:21 \ft Arabe: mampitombo; mikitro-draty; \f* naho o roandria’ i Kedareo\f + \fr 27:21 \ft Kedare: mpivily an-taña’o; hontoke\f* nanao takinak’ ama’o amo vik’ añondrio, o añon­drilahio, vaho amo ose-lahio, nimpikalo i raha rey iereo.
\v 22 I Sebà\f + \fr 27:22 \ft Sebà: fitofañe; fanta\f* naho i Raama\f + \fr 27:22 \ft Raama: ampiñe; folo’ay; haratiañe\f* ni-mpanao balike; nanao takinak’ amo tsena’oo an-tsakày naho vatosoa vaho volamena.
\v 23 Songa nifanakalo ama’o ty Karane\f + \fr 27:23 \ft Karane; tane am-bohibohitse\f* naho i Kanè\f + \fr 27:23 \ft Kanè: ndra Kalnè: ty fahahenefan-tika\f* naho i Edene\f + \fr 27:23 \ft Edene: hafalea; haravoravoañe\f*, o mpampibali’ i Sebao, i Asore vaho i Kilmade\f + \fr 27:23 \ft Kilmade: mañòke ndra mianatse\f*.
\v 24 Nilahatse ama’o ami’ty raha maro i mpanao takinak’ ama’o rezay; tañate’ ty kilanka’o ao ty sarimbo manga naho lamba soa vinahotse naho vata pea fisiky fanjaka, finehe taly naho rinanjy ami’ty mendoraveñe.
\v 25 Ihe ty nampionjoñe o sambo’ i Tarsiseo,
\q1 o mpanao takinake ho azoo; nipea rehe,
\q1 nitoabotoabotse añivo’ i riakey ao.
\v 26 Ninday azo nitoañe riake laleke
\q1 o mpivei’oo,
\q1 fe namolak’ azo añivo’ o riakeo
\q1 i tiok’ atiñanañey.
\v 27 Ty vara’o, o tsena’oo,
\q1 o fifampikaloa’oo,
\q1 o mpivei’oo, o mpaneha’oo,
\q1 o mpandite-laka’oo,
\q1 o mpanao balibalik’ ama’oo,
\q1 ze hene lahin-defo’o ama’o,
\q1 ze fonga valobohò’o ama’o,
\q1 songa hijoroboñe am-po’ o riakeo ao
\q1 amy androm-pirotsaha’oy.
\v 28 Hihondrahondra o mpañohok’ azoo
\q1 ami’ty feon-toreo’o o mpanehakeo.
\v 29 Songa hizotso amo sambo’eo
\q1 o mpitàm-piveio, o mpifanehake am-piveio, sindre hijohañe an-tamboho eo
\q1 o mpanehake an-driakeo
\v 30 naho hipoña-piarañanañañe,
\q1 ho janjiñeñe ama’o ao
\q1 ty fangololoihañe,
\q1 vaho hampibobò deboke
\q1 amo añambone iereoo
\q1 hidrakadrakak’ an-davenok’ ao:
\v 31 Hifandriritse maròy ty ama’o,
\q1 naho hisikiñe lamban-gony,
\q1 vaho hirovetse an-
\q1 kaferon’arofo naho
\q1 hangoihoy an-kafairañe.
\v 32 Amy fangololoihañey
\q1 ty hañonjonam-bekom-pandalàñe ho azo am-pirovetañe, ami’ty hoe;
\q1 Ia ty mañirinkiriñe i Tsore,
\q1 hambañe amy rinotsake
\q1 anteñateña’ i riakeiy?
\v 33 Ie nionjoñe boak’ an-driak’ ao
\q1 o kilanka’oo,
\q1 le nilifore’o ty fifokoañe maro;
\q1 nampañefoefo o mpanjaka’ ty tane toio
\q1 ami’ty hatsifotofoto’
\q1 o kilanka’oo, naho o balibali’oo.
\v 34 Amy andro namolaha’ i riakey
\q1 azoy an-kalale’ o ranoo ao,
\q1 le fonga nirotsake
\q1 ty fifampibalibalihañe naho
\q1 i valobohòke ama’oy.
\v 35 Songa nidaba ty ama’o
\q1 o mpimoneñ’an-tokonose añeo,
\q1 naho niazo’ ty anifañe o mpanjaka’eo
\q1 nitsololòk’ an-daharañe.
\v 36 Mikosìke azo
\q1 o mpanao takinak’ añivo’ ondatioo;
\q1 fangetraketrahañe nainai’e rehe,
\q1 vaho le lia’e tsy ho ao ka.
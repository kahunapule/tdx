\c 35
\p
\v 1 Mboe niheo amako ty tsara’ \nd Iehovà\nd* nanao ty hoe:
\v 2 O ana’ ondatio, atrefo ty vohi-tSeire vaho itokio,
\v 3 ami’ty hoe: Hoe ty tsara’ \nd Iehovà\nd* Talè: Ry Vohi-tSeire, atreatrèko rehe, vaho hatora­kitsiko ama’o ty tañako hampangoakoahako azo ho tane bangý.
\v 4 Fonga ho rotsaheko o rova’oo le ho vahiny rehe vaho ho fohi’o te zaho \nd Iehovà\nd*;
\v 5 amy t’ie nitan-keloke nainai’e naho nanolotse o ana’ Israeleo ami’ty haozaram-pibara amy andron-kekoheko’ iareoy, amy sam-pigadoñan-kaloloañey;
\v 6 kanao velon-dRaho hoe t’\nd Iehovà\nd* Talè, le hañentseñako lio, hañoridañe azo ty lio; toe niheje’o ty lio’o, vaho lio ro hañotioty azo.
\v 7 Le hampangoakoaheko naho ho babangoañeko t’i Seire, vaho haitoako ama’e ty miranga naho ty mimpoly.
\v 8 Hatse­feko zamañe o vohi’eo, an-kaboa’o ey naho am-bavatane’o ao; vaho an-tsaka’o iaby ao ty hikorovoha’ o zinevom-pibarao.
\v 9 Hampangoakoaheko nainai’e naho tsy hatroatse ka o rova’oo; vaho ho fohi’o te Izaho \nd Iehovà\nd*.
\p
\v 10 Amy te ihe nanao ty hoe, Ho ahiko i fifelehañe roe rey naho i tane roe rey, ho tavane’ay; fe tao t’\nd Iehovà\nd*.
\v 11 Aa kanao velon-dRaho hoe t’\nd Iehovà\nd* Talè, le ho toloñeko amy haviñerañe naho amy fikirañañe nitoloña’o an-karafelahiañey, vaho ho fohi’ iereo te zaho ty nizaka azo.
\v 12 Le ho fohi’o te Izaho \nd Iehovà\nd* ty naha­tsanoñe ty fifosa nanoe’ areo amo vohi’ Israeleo ami’ty hoe: Kanao nengañe bangiñe, le natolotse antika habotseke.
\v 13 Niebo­tsebotse amako am-bava rehe, vaho nampitoabore’o rehake; hene tsinanoko.
\v 14 Hoe ty nafè’ \nd Iehovà\nd* Talè: Toly ndra hirebeke ty tane-bey toy naho koaheko rehe,
\v 15 manahake ty nirebeha’o amy lovan-anjomba’ Israeley, t’ie nangoakoake; izay ka ty hanoako azo; ho bangìñe ka rehe, ry Vohi-Seire, naho i Edome iaby, eka ie iabike; vaho ho fohi’ iereo te Izaho \nd Iehovà\nd*.
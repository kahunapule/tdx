\c 1
\p
\v 1 Tamy andro faha-lime ty volam-pahefa’ i taom-paha-telo-poloy, zaho nitrao­k’ amo nase­seo, añ’olon-tsaka Kebare\f + \fr 1:1 \ft Kebare: haozarañe\f* eo, le nisokake o like­rañeo vaho niaroñ­aroñeko i Andrinañahare.
\v 2 Tamy andro faha-lime’ i volañeiy, i taom-paha-lime naha aman-drohi’ Ioiakine\f + \fr 1:2 \ft Ioiakine: ty haozara’ \+nd Ià\+nd*, ty fihentseña’e\f* mpanjakay,
\v 3 le niheo am’ Iekezkèle\f + \fr 1:3 \ft Iekezkele: ty Haozaran’Andrianañahare\f* mpisoroñe ana’ i Bozy\f + \fr 1:3 \ft Bozy: ty falaiñako\f*, an-tane’ o nte-Kasdio\f + \fr 1:3 \ft Kasdy: hoe kokolampa ndra malaso\f*, añ’ olon-tsaka Kebarey, ty tsara’ \nd Iehovà\nd*, vaho tama’e ty fità’ \nd Iehovà\nd*.
\p
\v 4 Zaho nañente, le hehe te boak’ avaratsey ty tio-bey: rahoñe jabajaba niarisehoam-palipalitsieñe, le nitolom-pitsopèlatse boak’ama’e ty afo, vaho an-teñateña’ i afoy ty mañirinkiriñe ty vato-voñe miloeloe.
\v 5 Hoe raha veloñe efatse ty añivo’e eo le hoe sandri’ ondaty. ty vinta’ iareo.
\v 6 Songa aman-daharañe efatse, sindre amañ’ elatse efatse.
\v 7 Nahity o fandia’eo, le nihoe tombon-temboay o fandia’eo vaho nitsopelatsopelatse hoe torisìke vinañe,
\v 8 ie amam-pità’ondaty efatse ambane’ o ela’eo amo ila’e efatseo. Le hoe zao ty laharañe naho ty ela’ i efatse rey:
\v 9 nifañoza ty ela’ iareo; songa nisitse mahity miaolo, tsy niolake ty fisi­tsira’e.
\v 10 Aa ty amo vintan-dahara’eo: le songa aman-dahara’ ondaty i efatse rey, sindre tarehen-diona ty añ’ila ankavana’e naho tarehen’ añombe ty an-kavia’ i efatse rey, vaho sambe aman-tarehem-bantio i efatse rey;
\v 11 izay i tarehe’e rey. Nivelatse ambone eo o ela’eo; songa amañ’ elatse roe nifampitakatse ami’ty ela’ ty ila’e, le elatse roe ka ty nanaroñe i sandri’ey,
\v 12 songa nionjoñe mahity mb’eo, ze nimba’ i arofoy ty nimba’e, tsy nivioñe am-pañaveloañe.
\v 13 Ty vinta’ i raha veloñe rey le hoe vaen-afo mirekake, manahake failo mihelohelo mb’etia mb’atia amo raha veloñeo; nireandreañe i afoy, vaho nipelatse boak’ añ’afo ao ty helatse.
\v 14 Nipelapelatse mb’ eo hoe fipelan-kelatse i raha veloñe rey.
\p
\v 15 Ie nañente i raha veloñe rey raho, le nahatrea te songa aman-darò an-tane añ’ila i raha veloñe efatse rey.
\v 16 Aa ty amy vinta’ o laròo naho ty fitseneañe iareo, le hoe am-bintañe berile miloeloe, nihambam-bintañe iaby i efatse rey, rinanjy hoe larò añ’ate’ ty larò.
\v 17 Ie nañavelo mb’aman-dra aia aia amo zoro-tane efatseo le tsy nivioñe te nionjoñe.
\v 18 Abo naho naharevendreveñe o bandin-darò’eo amy te tsitsike maso o zanti’eo.
\p
\v 19 Ie nisitsitse i raha veloñe rey le nandeha ka i larò rey añ’ila’ iareo eo; aa ie nionjoñe mb’añ’abo mb’eo i raha veloñe rey le nionjoñe ka i larò rey.
\v 20 Ndra aia’ aia nandenà’ i arofoy, ty nandenà’ iareo, le nindre nionjoñe am’ iereo i larò rey; amy te tañate’ o larò’eo ty arofo’ i raha veloñe rey.
\v 21 Ie nisitse le nisitse ka ty larò; ie nijohañe le nitsangañe ka ty larò; vaho ie nionjo boak’ an-tane eo, le nindre nionjoñe ka i larò rey; amy te tam-po’ o laròo ao ty arofo’ o raha veloñeo.
\p
\v 22 Ambone’ ty loha’ o raha veloñeo le ty nanahake tafo-bokoke, niloeloe hoe kristaly, milañelañe ambone’ o loha’eo.
\v 23 Ambane’ i bokokey le nivelatse ma­hity o ela’ iareoo, ty raike mb’amy ty raike, le amañ’ elatse roe, nanaroñe ty vata’e ty raike, vaho elatse roe ka ty nanaroñe ty añila’ i vata’ey.
\v 24 Ie nisitse iereo, le tsinanoko hoe fitroñan-drano bey o ela’eo, manahake ty fiarañanaña’ i El-Sadai, le ty feom-pivalitsikotàhan-dahindefoñe; ie nitsangañe iereo le napoke mañambàne o ela’eo.
\v 25 Aa ie niboak’ amy bokoke ambone’ loha’ iareo eiy ty fiarañanañañe, le nijohañe eo vaho naradorado’ iareo o ela’eo.
\p
\v 26 Ambone’ ty bokok’ ambone’ o loha’ iareoo le nihoe fiambesatse, naho hoe safira t’ie nirendreheñe; vaho niambesatse ambone’ i hoe fiambesa­tsey ty nirendreke te amam-binta’ ondaty.
\v 27 Mañambone’ o hoe tohakeo, le nitreako ty raha hoe samesame mañabaràñe, ie hoe ariarin’ afo ty ama’e ao; le mañambane’ i nihoe tohakey le nitreako ty raha hoe afo, nikolopofa’ ty fipalipalitsiem-bolonahetse.
\v 28 Manahake ty àvañe an-drahoñe an-gobon’ andro ty niboaha’ ty fireandreañe niariseho aze, ie mañi­rinkiriñe ty vinta’ ty enge’ \nd Iehovà\nd*. Aa ie nitreako le nibabok’ an-tareheko vaho tsinanoko ty fiarañanaña’ ty mitsara,
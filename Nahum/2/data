\c 2
\q1
\v 1 Hehek’ an-kaboañe ey
\q1 o fandia’ i mpinday talily soaio,
\q1 i mampiboele fifampilongoañey!
\q1 O ry Iehodà, anò o sabadidake miavakeo, henefo o nifantà’oo;
\q1 amy te tsy hiranga ama’o ka
\q1 ty Beliale, fa naitoañe.
\v 2 Fa nitroatse añ’atrefan-dahara’o eo
\q1 ty mpandrotsake,
\q1 tano i kijoliy, jilovo i lalañey,
\q1 mitokia an-kaozarañe, avorio o hafatrara’oo.
\v 3 Vaòe’ \nd Iehovà\nd* ty enge’ Iakobe
\q1 naho ty volonahe’ Israele;
\q1 fa nampikoake iareo o mampikoakeo,
\q1 vaho jinoi’ iareo o singam-bahe’eo.
\v 4 Ho mena mañabarà ty fikalan-defo’
\q1 o fanalolahio,
\q1 misikiñe mena iaby o lahin-defo’eo,
\q1 afo amam-bý miloeloe o sarete’eo
\q1 amy andro fihentseña’ey,
\q1 vaho miriñariña iaby o lefon-ambilazoo;
\v 5 Mitrakotrako amo lalañeo o sareteo,
\q1 mifaniotsiotse an-diolio eo;
\q1 manahake ty fañilo ty vinta’ iareo,
\q1 ie mihelatse mb’etia mb’eroa.
\v 6 Tiahi’e i mpiaolo rey;
\q1 mamingañe iereo te miloka;
\q1 malisa t’ie handrombake i kijoliy,
\q1 fa nihentseñeñe ty fikala’e,
\v 7 Misokake o lalam-pikalañañe i sakaio
\q1 vaho rinava’e i anjombay.
\v 8 Fa nivoloseñe i mpanjaka ampelay,
\q1 fa nasese añe,
\q1 miñeoñeoñe hoe feon-deho-fona
\q1 o anak’ ampata’eo,
\q1 ie mamofok’ arañañe;
\v 9 Manahake o antara haehaeo
\q1 t’i Ninevè, ie mihelañe añe;
\q1 mijohaña, mitsangana!
\q1 fe leo raike tsy mitoli-boho.
\v 10 Kopaho o volafotio,
\q1 haofo o volamenao
\q1 amy te tsy ho revo ty an-driha ao,
\q1 fanake tsifotofoto ty ao.
\v 11 Kapaike re, mangoakoake naho mavo,
\q1 mitranake ty arofo,
\q1 mifampigaiñe o ongotseo,
\q1 mikoritoke iaby ze fisafoa,
\q1 mikò mainte iaby o vintañeo.
\v 12 Aia i lakaton-dionay,
\q1 ty famahanañe o liona tora’eo,
\q1 i fipiapià’ i lionay naho i liona-vavey
\q1 naho i ana-dionaiy,
\q1 ie tsy amam-pañembañe?
\v 13 Nahaeneñe o ana’eo ty rinimi’ i lionay,
\q1 nahatseke o vali’eo o vinono’eo,
\q1 natsafe’e tsindroke o lava’eo,
\q1 le nofotse riniatse an-dakato’eo.
\v 14 Miatreatre azo iraho, hoe t’\nd Iehovà\nd*’ i Màroy
\q1 Haonjoko an-katòeñe o sarete’eo,
\q1 habotse’ i fibaray o liona tora’oo;
\q1 le haitoako ami’ty tane toy o tsindro’oo,
\q1 vaho tsy ho janjiñeñe ka
\q1 ty fiarañanaña’ o ira’oo.
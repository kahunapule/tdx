\c 3
\q1
\v 1 Hankàñe amy rova mpampiori-dioy,
\q1 lifotse vande naho vara kinopake,
\q1 le lia’e tsy modo o tsindroheñeo.
\v 2 Inay ty karavantsy!
\q1 Inao ty fikatrakatrà’ o laròn-tsareteo;
\q1 heheke ty fitsapio­tsapio’ o soavalao,
\q1 naho o sarete mitrakotrakoo.
\v 3 Mañoridañe o mpiningitse soavalao,
\q1 mimilomilotse i fibaray;
\q1 mipelapelatse i lefoñey;
\q1 zinamañe i lahialeñey,
\q1 tsifotofoto o votrin-doloo,
\q1 o fañova mifitakeo;
\q1 ie mitsikapy amo fateo;
\v 4 ty ami’ty hamaro’ o hakarapiloa’
\q1 i tsimirira kenakenakeio,
\q1 i hekohekom-pamorekey,
\q1 i mandetake fifeheañe amo
\q1 hakalalijaha’eoy,
\q1 naho hasavereñañe amo famoreha’eo.
\v 5 Inao! miatreatre azo iraho,
\q1 hoe t’\nd Iehovà\nd*’ i Màroy,
\q1 le hatsingako an-doha’o eo o siki’oo,
\q1 naho haboako amo kilakila’ondatio ty fihalo’o
\q1 vaho amo fifeheañeo ty heña’o.
\v 6 Hafetsako ama’o ty raha mampangorý,
\q1 hanivà’e azo, ie hanoeko fisambàñe.
\v 7 Ie amy zao, hene handripak’ ama’o
\q1 ze maharendrek’ azo, hanao ty hoe:
\q1 Fa mangoakoake ty Ninevè;
\q1 ia’ ty handala aze?
\q1 aia ty hahatreavako mpañohò ho azo.
\v 8 Soa te amy No-amone v’iheo,
\q1 Ie nitoetse añivon-tsaka eoy,
\q1 naho niarikatohen-drano,
\q1 i riakey ty nañaro aze,
\q1 naho i ranoy ty ni-kijoli’e?
\v 9 I Kose naho i Mitsraime ty nanolo-kaozarañ’ ama’e tsy nete ritse;
\q1 nimpañolots’aze t’i Pote naho i Lobý\f + \fr 3:1 \ft Lobý: taliñiereñe\f*.
\v 10 F’ie nasese mb’eo,
\q1 nisese mb’am-pandrohizañe añe,
\q1 fonga naretsak’ an-doha’ o lalan-drovao ey o anak’ ajaja’eo;
\q1 nanoe’ iereo tsato-piso o roandria’eo,
\q1 vaho rinohy an-tsilisily iaby
\q1 o ana-dona’eo.
\v 11 Toe ho jike ka irehe, vaho hiàmpitse;
\q1 ie hipay fitsolohañe ty amy rafelahiy.
\v 12 Manahake o rotseo
\q1 ze hene golobo’o mifahetse,
\q1 ie ezeñezeñeñe ro mihintsañe
\q1 mb’am-paliem-pikama ao.
\v 13 Oniño te hambañe aman’ampela
\q1 ondaty añivo’oo;
\q1 midañadaña ho a o rafelahio
\q1 o lalambein-tane’oo;
\q1 hampangotomomohe’ ty afo o sikada’eo.
\v 14 Mitariha rano ho amy fiarikoboñañey, haozaro o kijolio;
\q1 mionjona amo lietseo,
\q1 lialiao i pakotsey,
\q1 vontitiro i mòlim-birìkey;
\v 15 Hamorototo azo ao ty afo,
\q1 hañito azo i fibaray,
\q1 habotse’e manahake i valalay;
\q1 mifamorohota hoe kijeja,
\q1 mivorovoroa hoe sy.
\v 16 Nampamasiañe’o mandikoatse
\q1 o vasian-dikerañeo
\q1 o mpibalibalik’ ama’oo;
\q1 miofoke i kijejay vaho mitiliñe añe.
\v 17 Hoe valala o mpigari’oo,
\q1 mifamorohotse hoe kijeja
\q1 o mpifehe’oo, ie mitobe an-kijoly eo
\q1 naho manintsiñe ty andro,
\q1 fe mipitsik’ añe te mafana-voho,
\q1 vaho tsy fohiñe ty tane nombà’e.
\v 18 Mirotse o mpiara’oo ry mpanjaka’
\q1 i Asore, mitofa o roandria’oo;
\q1 mivarakaik’ am-bohitse ey ondati’oo,
\q1 vaho tsy eo ty hanontoña’o.
\v 19 Tsy hay melañeñe ty bae’o,
\q1 mahaferenay o fere’oo;
\q1 fonga hitehateha-pitàñe ty ama’o
\q1 o mahajanjiñe i talili’oio;
\q1 fa ia ty tsy nifetsaha’ o fampisoaña’o
\q1 nitoloñeñe nainai’eo?
\c 4
\p
\v 1 Inao, hampoliko amy andro rezay, naho amy sa zay, ty fandrohiza’ Iehodà naho Ierosalaime,
\v 2 naho hatontoko boak’ amy ze hene fifeheañe, naho hampizotsoeko mb’am-bavatane’ Iehosafate\f + \fr 4:2 \ft Iehosafate: \+nd \nd Iehovà\nd*\+nd* ro Mpizaka\f* mb’eo, vaho eo ty himoahako an-jaka ty am’ ondatikoo naho i lovako Israeley, ie nampiba­ra­tsaheñe amo kilakila’ ondatio añe naho nanjarañe i tanekoy.
\v 3 Vinili’ iareo aman-kitsapake ondatikoo, kinalo’ iareo tsimirira ty ajalahy naho navaro’ iareo ty somondrara ho divay hinoma’ iareo.
\v 4 Inoñ’amako irehe Tsore naho Tsidone, naho ze hene toe’ i Pilisty? Hañavak’ amako hao? Aa naho Hañavake le hafoteko aniany naho masìka an-doha’ areo i ondro’ areoy,
\v 5 amy te tinava’ areo o volafotiko naho volamenakoo, naho nendese’ areo an-kibohon’drahare’ areo mb’eo o fànako sarotseo,
\v 6 naho naleta’ areo amo nte-Ievanio o ana’ Iehodào naho o ana’ Ierosalaimeo haneseañe iareo lavitse ty tane’ iareo añe.
\v 7 Inao fa hampionjoneko boak’ an-tane nandetahañe iareo, vaho havàhako an-doha’ areo o sata’ areoo,
\v 8 fa haletako am-pità’ o ana’ Iehodào o ana-dahi’ areoo naho o anak’ ampela’ areoo, vaho haleta’ iereo amo nte-Sevào, ondaty tsietoitane añeo, fa izay ty tsinara’ \nd Iehovà\nd*.
\v 9 Tseizo ty hoe amo kilakila’ondatio:
\q1 Mihentseña hialy;
\q1 tsekafo o fanalolahio,
\q1 ampañarineo ze hene lahindefoñe;
\q1 ampionjono mb’etoa;
\v 10 Tefeo ho fibara o lelan-dasarì’ areoo,
\q1 naho ho lefoñe o fibira’ areoo,
\q1 ampanò ty hoe o mavozoo:
\q1 Maozatse iraho;
\v 11 Malisà! mb’etoy
\q1 ry kilakila’ ondaty mañohokeo;
\q1 ampizotsò o fanalolahi’oo ry \nd Iehovà\nd*.
\v 12 Mitrobotroboa ry kilakila ondatio,
\q1 mionjona mb’am-bavatane’ Iehosefate eo.
\q1 fa eo ty hitobohako hizaka
\q1 o kilakila ondaty miarisehoo.
\v 13 Sonjono ty fitatahañe,
\q1 fa matoe i vokatsey,
\q1 miziliha, mandialià, fa pea i fipiritañey,
\q1 naho mandopatse o sajoao,
\q1 fa bey ty haloloa’ iareo.
\v 14 Rehoreho, fikorakorahañe
\q1 ty am-bavatanem-panàmpan-kevetse,
\q1 fa mitotoke ty andro’ \nd Iehovà\nd*
\q1 am-bavatanem-panàmpan-kevetse.
\v 15 Hampaieñeñe i àndroy naho i volañey,
\q1 vaho hasinta’ o vasiañeo o filoeloea’eo.
\v 16 Le hitroñe boak’e Tsione ao t’\nd Iehovà\nd*,
\q1 hampipoña-piarañanañañe
\q1 boak’e Ierosalaime ao;
\q1 le hihondrahondra o likerañeo
\q1 naho ty tane toy;
\q1 fa fitamà’ ondati’eo t’\nd Iehovà\nd*
\q1 naho ty fipalira-maoza’ o ana’ Israeleo.
\v 17 Aa le ho fohi’ areo te Izaho \nd Iehovà\nd*
\q1 Andrianañahare’ areo,
\q1 mpimoneñe e Tsione, vohi-masiko,\f + \fr 4:11 \ft Ies 12:6, Iek 48:35, Mik 4:7, Tsf 3:14-16\f* ao,
\q1 aa le hiavake t’Ierosalaime,
\q1 vaho tsy hiranga ama’e ka o ambahinio.
\v 18 Ie amy andro zay,
\q1 hampitsopatsopake divay vao o vohitseo,
\q1 le horikorihen-dronono o haboañeo,
\q1 naho hene hikararahan-drano
\q1 o saka’ Iehodào, le higoangoañe boak’ añ’anjomba’ \nd Iehovà\nd* ao ty rano
\q1 hanondrake ty vavatane’ i Sitime.
\v 19 Ho babangoañe t’i Mitsraime,
\q1 naho ho ratrotratro bangý t’i Edome,
\q1 ty amy hasiaha’ iareo amo ana’Iehodào,
\q1 ie nampiorike lio-màliñe
\q1 an-tane’ iareo eo.
\v 20 Fa himoneñe nainai’e t’Iehodà;
\q1 naho tariratse an-tariratse t’Ierosalaime
\v 21 Le ho lioveko ty lio’iareo mboe tsy nilioveko
\q1 fa himoneñe e Tsione ao t’\nd Iehovà\nd*.
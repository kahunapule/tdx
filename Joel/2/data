\c 2
\q1
\v 1 Popòho e Tsione ao ty antsiva,
\q1 koiho an-kaboako miavake ey ty hazolava;
\q1 ee te hihondrahondra iaby
\q1 ondaty an-tane atoio,
\q1 fa hitsatoke ty andro’ \nd Iehovà\nd*;
\q1 toe fa an-titotse;
\v 2 Andro maieñe naho mimoromoroñe,
\q1 andro mandrahoñe naho aman-talinjo
\q1 mihanake am-bohitsey
\q1 manahake t’ie manjirik’andro;
\q1 ondaty mifamorohotse naho ­fàtratse;
\q1 mboe lia’e tsy niañ’ohatse;
\q1 vaho le lia’e tsy ho limbezañe,
\q1 ampara’ ty taon-tariratse maro añe.
\v 3 Mamorototo aolo’e eo ty afo,
\q1 vaho mivoly ama’e ty soba miforehetse,
\q1 ie hoe golobo’ i Edene\f + \fr 2:1 \ft Edene: Hafalea; Finembanembañe\f* ty aolo’e eo
\q1 le liolio, mangoakoake ty amboho’e;
\q1 tsy eo ty mahaborifitse ama’e.
\v 4 Manahake o soavalao iereo,
\q1 naho o mpiningi-tsoavalao,
\q1 zay ty fitsondemboha’ iareo.
\v 5 Manahake ty fitrakotrakon-tsarete mitrantràñe an-dengom-bohitse ey,
\q1 hoe ty fikosisiha’ ty lel’afo
\q1 mipilotse ahetse,
\q1 naho ondaty maozatse miriritse hialy.
\v 6 Mampalorè ondatio te zoeñe;
\q1 fonga mikò-foty o laharañeo.
\q1
\v 7 Manahake o fanalolahio ty filaisa’ iareo,
\q1 anganiha’ iareo o kijolio hoe lahin-defoñe,
\q1 songa mandrodo amy lala’ey,
\q1 tsy eo ty mivitsok’ am-pidadaña’e.
\v 8 Tsy mifampikititse iereo
\q1 fa songa mitrokotroko amy lala’ey;
\q1 aa ndra te mipenkañe ty singa
\q1 ipaoha’e, ie tsy fere.
\v 9 Herereafe’ ty rova,
\q1 mirimatse an-drindriñe,
\q1 manganike mb’anjomba ao;
\q1 mitsoropoke an-dalan-kede hoe malaso.
\v 10 Manginikinik’ aolo’e eo ty tane,
\q1 miozoñozoñe o likerañeo;
\q1 mikò-mainte i àndroy naho i volañey,
\q1 le asita’ o vasiañeo o fimilemile’eo.
\v 11 Mampipoña-piarañanañañe añatrefa’
\q1 o lahindefo’eo t’\nd Iehovà\nd*;
\q1 amy te ra’elahy o lahindefo’eo,
\q1 fatratse o mañorike o tsara’eoo;
\q1 toe jabajaba ty andro’ \nd Iehovà\nd*
\q1 vaho mampangebahebake,
\q1 Ia ty mahafifeak’ ama’e?
\v 12 Ie amy zao, hoe t’\nd Iehovà\nd*,
\q1 itoliho an-kaliforan’arofo,
\q1 naho am-pililarañe, am-pirovetañe,
\q1 vaho am-pangololoihañe.
\v 13 Mandrovita arofo fa tsy sikiñe,
\q1 le mitoliha am’ \nd Iehovà\nd*
\q1 Andrianañahare’ areo,
\q1 fa matarike naho miferenaiñe,
\q1 malaon-kaviñerañe naho ra’elahy
\q1 an-kafatraram-pikokoañe,
\q1 vaho teñene’e ty fametsahan-kankàñe.
\v 14 Ia ty mahafohiñe, hera hibalike re
\q1 naho hiheve, vaho hamopoke fañanintsiñe am-boho’e eo,
\q1 añengao mahakama naho enga-rano
\q1 am’\nd Iehovà\nd* Andrianañahare’ areo.
\v 15 Popoho e Tsione ao i antsivay,
\q1 añamasiño lilitse, koiho ty fivory miavake;
\v 16 Atontono ondatio; hamasiño ty fivory,
\q1 arokandrokaño o androanavio,
\q1 atolaho o ajajao
\q1 rekets’ o milomolomo am-patroao,
\q1 ampiakaro an-kivoho’e i mpañengay,
\q1 boak’ an-kiboho’e ao i enga-vaoy.
\v 17 Ehe te hiharovetse añivo’ i fizilihañey
\q1 naho i kitreliy o mpisoroñe
\q1 mpitoro’ \nd Iehovà\nd*o, hanao ty hoe:
\q1 Ferenaiño ondati’oo, ry \nd Iehovà\nd*,
\q1 le ko atolo’o ho arinjeñeñe
\q1 o lova’oo hamokafoka’ o kilakila’ ndatio;
\q1 aa vaho akore t’ie hampiboele
\q1 am’ondatio ty hoe:
\q1 Aia t’i Andrianañahare’ iareo?
\v 18 Nikirañe i tane’ey amy zao
\q1 t’\nd Iehovà\nd*, vaho ferenaiña’e ondati’eo,
\v 19 Hanoiñe t’\nd Iehovà\nd*
\q1 hanao ty hoe am’ondati’eo:
\q1 Ingo te hampañitrifeko ampemba vao
\q1 naho divay vao vaho menake,
\q1 haha-anjañe anahareo,
\q1 le tsy hanoeko ho fañinjea’
\q1 o kilakila’ ondatio ka.
\v 20 Fa hasitako lavitse anahareo
\q1 o ‘ntavaratseo,
\q1 naho haronjeko mb’an-tane
\q1 harake naho bangìñe añe;
\q1 hitolike mb’amy riak’ atiñanañey o mpiaolo’eo, naho o am-boli’eo mb’an-driak’ ahandrefañey,
\q1 le hionjoñe ty imbo’e
\q1 vaho hiambone ty fitrolara’e,
\q1 amy te ra’elahy o nanoe’eo.
\v 21 Ko hemban-drehe ry tane;
\q1 mifalea naho mandià taroba;
\q1 amy te fanjàka o fitoloña’ \nd Iehovà\nd*o.
\v 22 Ko matahotse ry bibin-kivokeo;
\q1 fa mbe haindoñindoñe
\q1 o fiandrazañe am-patrambeio,
\q1 mbe hamoa ty voa’e o hatae’eo,
\q1 songa hamokatse
\q1 ty sakoa naho ty vahe.
\v 23 Mirebeha ry ana’ i Tsioneo,
\q1 mifalea am’ ­\nd Iehovà\nd* Andrianañahare’ areo,
\q1 fa havantañañe ty mampahavy
\q1 i ora-mafaitsey,
\q1 toe hampahavia’e orañe,
\q1 i aoloy naho i orañ’asotriy
\q1 manahake te taolo.
\v 24 Ho lifotse ampemba o rihao,
\q1 vaho handopatse divay
\q1 naho menake o sajoao.
\v 25 Havahako ama’ areo o taoñe nabotse’
\q1 o valalao, naho o maramboloo,
\q1 naho o beañeo vaho o voan-taneo,
\q1 i mpirai-lian-dahin-defoñe
\q1 niraheko ama’ areoy.
\v 26 Ho eneñe mahakama nahareo,
\q1 toe ho anjañe, naho ho rengè’ areo
\q1 ty tahina’ \nd Iehovà\nd*
\q1 Andrianañahare’ areo,
\q1 amy hasoa tsitantane nitoloña’ey;
\q1 vaho tsy ho salatse ka ondatikoo.
\v 27 Le ho fohi’ areo te añivo’ Israele
\q1 ao raho\f + \fr 2:7 \ft Ies 24:23\f*,
\q1 le Izaho, \nd Iehovà\nd* Andrianañahare’ areo
\q1 ro tsy aman-tovo’e,
\q1 vaho tsy ho salatse ka ondatikoo.
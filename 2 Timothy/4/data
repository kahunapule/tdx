\c 4
\s1 Nafantoke Hitaroñe i Hake
\p
\v 1 Aa le afantoko ama’o añatrefan’ Añahare naho \nd Iesoà\nd* Norizañey, i hizaka o veloñeo naho o nivilasio amy fitotsaha’ey naho amy fifehea’eiy,
\v 2 ty hitaroñe i tsaray! ho veka’e he an-tsà’e ke tsy an-tsà’e ty hampiantoke, hañatahata, naho hañosike am-pañohañe pea fahaliñisañe.
\v 3 Toe ho tondroke ty sa’ tsy hiantofañe ty mpañohañe vantañe, fa an-draven-tsofiñe mangilingily ty hanontona’ iareo mpañoke tsahatse o drao’ iareoo\f + \fr 4:3 \ft Ies 30:10, Iir 5:31, Rom 16:18\f*,
\v 4 naho hongañe’ ty ravembia’ iareo ty hatò, hitolike mb’an-dantom-bolañe.
\v 5 F’ihe! migahiña amy ze he’e, feaho ty sarotse, toloño an-tsatam-pitaroñe, henefo i fitoroña’oy.
\s1 Ty Fitama’i Paoly Hivetrake
\p
\v 6 Toe ailin-koe enga-rano raho henaneo, naho an-titotse ty fiengako.
\v 7 Fa nihotakotaheko i aly soay, nihenefeko i tsikiaviaviy, nivontitireko i fatokisañey.
\v 8 Mihaja ho ahy henane zao ty sabakan-kavantañañe hatolo’ i \nd Talè\nd* Mpizaka Mahitiy ahy amy andro zay, le tsy amako avao, fa amy ze hene hifale amy fitotsaha’ey.
\s1 I Paoly am-Porozo ao
\p
\v 9 Milozoha homb’amako mb’ atoa aniany;
\v 10 fa naforintse’ i Demasy, ie loho mpitea ty voatse toy ro nienga mb’e Tesalonika añe; naho nimb’e Galate añe t’i Kreska vaho nimb’e Dalmatia mb’eo t’i Titosy.
\v 11 I Lioke avao ro amako atoy. Hitrifo t’i Marka vaho ampitraofo ama’o mb’etoa, amy t’ie mahasoa ahy amy fitoroñañey.
\v 12 Fa nahitriko mb’ Efesosy añe t’i Tikiko.
\v 13 Ihe mb’etoa, endeso i saroñe nengako añ’anjomba’ i Karpo e Troasy añey, naho o bokeo, àntsake o an-kolitseo.
\v 14 Loho nijoy ahy t’i Aleksandro mpanefe saba, fa hivalea’ i \nd Talè\nd* mañeva o sata’eo\f + \fr 4:14 \ft Sab 28:4, 62:12\f*.
\v 15 Itaò, fa niliere’e mafe o enta’aio.
\p
\v 16 Tsy eo ty nanozañe ahy amy fikòm-bolako valoha’ey, fonga nifary ahy. Ee t’ie tsy hasesek’ am’ iereo.
\v 17 Fe nijohañe amako eo t’i \nd Talè\nd* nampaozatse ahy, hañenefako i fitaroñañey, hahajanjiña’ ze kila fifeheañe. Toe rinombake am-bava’ i lionay raho\f + \fr 4:17 \ft Sab 22:21\f*.
\v 18 I \nd Talè\nd* ro hamotsots’ ahy amy ze hene sata-raty, handrombake ahy ho am-pifehean-dikera’ey. Aze ty engeñe an-tsa mb’an-tsa. Amena!
\s1 Fisalama’ i Paoly Honka’e
\p
\v 19 Añontaneo t’i Prisilae naho i Akoila, vaho o añ’anjomba’ i Onesiforosio.
\v 20 Nitambatse e Korinto añe t’i Erasto, fa nengako siloke e Mileto añe t’i Trofimo.
\v 21 Imaneo fiavy aolo’ ty asotry. Mañontane azo t’i Eobolo naho i Poda, naho i Lino naho i Klaodia vaho o longo iabio.
\v 22 I Talè ro hañimba ty tro’o. Ho ama’ areo abey ty hasoa. Amena.
\c 1
\s1 Fiaolo
\p
\v 1 I Paoly, Firàhe’ \nd Iesoà\nd* Norizañey ami’ty satrin’ arofon’ Añahare, amam-pitamàn-kaveloñe am’ \nd Iesoà\nd* Norizañey.
\v 2 Ho a i Timoty, anake kokoako: Hasoa naho tretre vaho ty fañanintsin’ Añahare Rae naho i Talèntika \nd Iesoà\nd* Norizañey.
\s1 Fañandriañañe i Fatokisa’e
\p
\v 3 Andriañeko t’Andria­na­ñahare italahoako manahak’ an-droaeko an-kazavan-troke, le mahatiahy azo nainai’e iraho am-pilolofako handro an-kaleñe;
\v 4 le misalala hahatrea azo amy fitiahiako i ranomaso’oy, hahaliforañ’ ahy an-kaehake,
\v 5 ie tiahiko ty fatokisan-tò an-tro’o ao, ze nimoneñe heike tañova’ i Loizae renebei’o naho amy Eonikae rene’o vaho atokisako te ama’o ka.
\v 6 Izay ty añosihako azo ty hampibelañe i falalàn’ Añaharey ama’o añamy nanampezan-tañakoy.
\v 7 Toe tsy tinolon’ Añahare troke mimalimalitse tika, fa ty arofon-kaozarañe naho ty fikokoañe, vaho ty filieram-batañe.
\p
\v 8 Aa le ko salareñe ty talili’ i Talèntikañey, naho izaho mpirohi’e, fe mitraofa amako ami’ty falovilovia’ i talili-soay amy haozaran’ Añaharey,
\v 9 i fa nandrombake antika naho nikanjy antika am-pikanjiañe miavake, tsy ty amo fitoloñan-tikañeo, fa amy satrin’ arofo’ey naho i falalàñe natolotse antika am’ \nd Iesoà\nd* Norizañey taolo’ ty fifotora’ o sàoy,
\v 10 f’ie naboake henane zao ami’ty fitotsaha’ i Mpandrombak’ antika \nd Iesoà\nd* Norizañey, i nandrotsake i havilasiiy vaho ninday haveloñe naho tsi-fihomahañe mb’ an-kazavàñe mb’eo amy talili-soay,
\v 11 i nanendreañe ahy ho mpitaroñe naho Firàheñe naho mpañokey.
\v 12 I hoe zay ty isotriako o raha zao; fe tsy salatse, fantako i Fiatoakoy, vaho atokisako t’ie mahafihaja i nampañajako azey ampara’ i àndroy.
\v 13 Tambozoro ami’ty fatokisa’o naho fikokoa’o am’ \nd Iesoà\nd* Norizañey ty vente’ o tsara-kanintsiñe tsinano’o tamakoo.
\v 14 Vontitiro o raha soa natolotse azoo ami’ ty fañimbà’ i Arofo Masiñe mimoneñe añovan-tikañey.
\p
\v 15 Apota’o te fonga niamboho ahy i e Asia añe rey miharo amy Figelo vaho i Hermogena.
\v 16 Ehe te ho tretreze’ i \nd Talè\nd* o añ’anjomba’ i Onesiforoseo, fa beteke nampanintsiñe ahiko vaho tsy nahameñatse aze o silisilikoo,
\v 17 f’ie te Roma le nitsoek’ ahy ampara’ te nioni’e.
\v 18 Hatolo’ i \nd Talè\nd* aze abey ty hahaoniña’e tretrè amy \nd Talè\nd* amy andro zay! Ie fohi’o soa o sata maro nitoroña’e ahiko e Efesosy añeo.
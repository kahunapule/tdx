\c 3
\s1 Ty tsy Fatokisañe amo Andro Honka’eo
\p
\v 1 Rendreho te ho tondroke an-tsa sehanga’e añe ty hasotriañe.
\v 2 Le ho mpikoko-teña naho mpitea vola ondatio, hibohaboha, hirengevoke, hiteratera, hanjehatse roae, tsy hañandriañe, tsy ho aman-kasy,
\v 3 tsy ho aman-katea, tsy handrae raven-de, ho mpañinje, tsy maha-lie-batañe, tsy mirèke, mpa­lain-kasoa,
\v 4 mpifotetse, mpanao ty tsy nahi’e, mpi­ebotsebotse, mpitea ty mahafalefale fa tsy mpikoko an’ Andrianañahare,
\v 5 misare te aman-Kake f’ie mandietse ty hao­zara’e\f + \fr 3:5  \ft Ti II 3:13, Ies 24:5-6, Mat 24:12, Rom 1:30-31, Te II 2:3-11\f*. Iholiaro!
\v 6 Am’ iereo ty mipiapia an-kivoho ao hitsepake ty rakemba sere­tse milogologo hakeo naho avio­vio’ ty drao raty,
\v 7 nainai’e mioke, fa le lia’e tsy maharendreke ty hatò.
\v 8 Hambañe amy nitambolitritria’ i Jana naho i Jambra i Mosèy, ty andiera’ iretia ty hatò; ondaty maleo-betsevetse; zoeñe koake tsy amam-patokisañe.
\v 9 Tsy hiraorao, fa halange amy màroy t’ie tsivokatse, manahake ty nizoeñe amy nitsaraeñe rey.
\s1 Fañaveloañe an-kake
\p
\v 10 F’ie nañorike i fañòhakoy, ty satan-kaveloko, ty firefeako, ty fatokisako, ty fifeahako, ty fikokoako, ty fahaliñisako,
\v 11 ty fampisoañañe, ty faloviloviañe manahake i nitendreke amako e Antioka naho e Ikonioma naho e Listra añe rezay—Akore o samporerahañe nifeahakoo, fe rinomba’ i \nd Talè\nd* amy iabiy.
\v 12 Eka, toe fonga ho samporeraheñe ze te hañorike i Hake am’ \nd Iesoà\nd* Norizañey\f + \fr 3:12  \ft Mat 5:10\f*,
\v 13 fe hiharaty avao ondaty lo-tserekeo naho o mpamorekeo\f + \fr 3:13  \ft Mat 24:12, Ben 22:11\f*; mamañahy mbore ifañahiañe.
\v 14 Ihe ka, toloño o nioha’o naho niantofa’oo, fohiñe o nandrendreha’o azeo,
\v 15 naho te nifohi’o boak’ amy naha’ ajaja azoy o Sokitse Masiñe mete mampahihitseo, hitaoñe azo mb’ am-pandrombahañe t’ie miato am’ \nd Iesoà\nd* Norizañey.
\v 16 Nikofòn’ Añahare ze hene Sokitse Masiñe, le mahasoa ami’ty fañòhañe, fañendahañe, fañitiañe vaho fanoroan-kavantañañe,
\v 17 hahafonirañe ondatin’ Añahareo ho veka’e amy ze fitoloñan-tsoa iaby.
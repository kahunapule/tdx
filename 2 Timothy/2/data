\c 2
\s1 Fañosihañe
\p
\v 1 F’ihe, anako, maozara amy hasoa’ \nd Iesoà\nd* Norizañeiy.
\v 2 Le o tsinano’o amako aolo’ ty valolombeloñe maroo ro afantoho ama’ondaty migahiñe hahafañoke o ila’eo ka.
\v 3 Mindreza hasilofañe amako hoe lahin-defo’ soa’ \nd Iesoà\nd* Norizañey.
\v 4 Tsy ia ty mitolon-ko lahindefo ze mifehefehe an-tsata’ ty tane toio; fa ty hahafale i nanendre aze ho lahin-defoñey.
\v 5 Le i mpimane tsikiaviaviy, tsy tambezen-dre naho tsy ilozoha’e o fañèn-tsikiaviavio.
\s1 Mpambole Mahafeake
\p
\v 6 Tsy mete tsy mandrambe amy voka’ey hey i mpambole nifanehake ama’ey.
\v 7 Kinàño o volakoo, le i \nd Talè\nd* ro hampaharendreke azo amy halifora’ey.
\v 8 Tiahio t’\nd Iesoà\nd* Norizañe, nampivañoneñe an-kavilasy naho tiri’ i Davide, ty amy taliliko soa
\v 9 isotriako falilovañe naho nampijorobo ahy an-drohy atoa hoe mpanao ratiy; fe tsy mirohy ty tsaran’ Añahare.
\v 10 Zay ty ifeahako ze he’e ho amo jinoboñeo, handrambesa’ iareo i fandrombahañe am’ \nd Iesoà\nd* Norizañey rekets’ engeñe tsy ritsey.
\v 11 Inao ty entañe to:
\q1 Kanao nindre nivilasy ama’e tikañe,
\q1 le ho veloñe mindre ama’e ka.
\q1
\v 12 Naho mahatañe tikañe,
\q1 le hindre hifehe ama’e ka.
\q1 F’ie lànen-tika, le ho farie’e ka.
\q1
\v 13 Naho tsy mahafiato tika,
\q1 migahiñe re, fa tsy mete miteti-vatañe.
\s1 Mpifanehake Mahimbañe
\p
\v 14 Aniahio o raha zao, naho imaneo taroñe añatrefan’ Añahare le ko mifandietse an-tsaontsy, fa tsy manjofake naho mampivalitaboak’ o mpijanjiñeo.
\v 15 Ilozoho ty hiatrefa’o aman’ Añahare ho mpifanehake no’e, tsy aman-ko salareñe, naho mahasalàhañe o tsaran-katòo;
\v 16 le iholiaro ty reham-borosode, fa mampihànkañe ondaty ami’ty Hake,
\v 17 fa handramban-tane hoe angorosy o reha’ iareoo. Mpiama’ iareo t’i Himeneo naho i Fileto;
\v 18 songa nandrìke ami’ty hahiti’e, ie nivolañe te fa nifetsake i fivañonan-ko-veloñey, ze mamalike ty fatokisa’ o ila’eo,
\v 19 fe mijadoñe ty mananta-maozan’ Añahare, le pinatetse ama’e ty hoe: Arofoana’ i Talè o azeo\f + \fr 2:19 \ft Vol 16:5\f*, naho Tsy mahay tsy hiamboho ty raty\f + \fr 2:19 \ft Sab 34:14, 37:27, Rzs 3:7, 4:24, 14:27, 16:17 \f* ze manoñoñe ty tahina’ i Talè.
\s1 Fitovy Miavake
\p
\v 20 Tsy fitovy volafoty naho volamena avao ty ìsake amo anjomba jabajabao fa eo ka o aman-katae naho lietseo, eo ty amam-piasiañe, naho ty aman-katsorañe.
\v 21 Aa ze miefe-batañe amy rezay ty ho fitovim-piasiañe, miavake naho mañeva ho fitoloña’ i \nd Talè\nd*, veka’e amy ze hene sata soa.
\v 22 Mibolitira amo draon’ ajalahio, le imaneo havantañañe, figahiñañe, fikokoañe, vaho fifampilongoañe mitraoke amo mpikanjy i \nd Talè\nd* añ’ arofo hiringiri’eo.
\v 23 Mihankaña amo fifanjeharañe minè, tsy aman-kilalao, ie oniñe te minday fifanjomorañe avao.
\s1 Mpitoroñe ami’ty Hamora-fo
\p
\v 24 Tsy hanotratsotrake ka ty mpitoro’ i Talè, fa ho lem-po am’ ie iabiy, mahay mañoke, naho mahafifeake tivetive,
\v 25 mañity o mpandietseo an-kamoràn’ troke, ke ho metean’ Añahare ty hisolohoa’ iareo, handrendreke ty hatò,
\v 26 hisotraha’ iareo hibolititse ami’ty fandri-bo’ i mpañìnje nandrohy iareo hanao ze nahin-troke.
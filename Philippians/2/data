\c 2
\p
\v 1 Aa naho eo ty fañosihañe amy Norizañey, ke eo ty fañohòañe an-koko, ke eo ty fitraofan-kina amy Arofoy, he eo ty halèm-po naho fiferenaiñañe,
\v 2 le henefo’ ty haehako am-piharoan-drehake naho am-pikokoañe raike vaho mifampipiteha arofo naho fivetsevetse.
\v 3 Ko manao inoñe am-patitiañe naho firengeañe kòake, fe mifampiasia an-trentram-po;
\v 4 Ko sindre mañambeñe o azeo avao, fe ampiraoraò ondatio.
\v 5 Itsakoreo an-troke ao i tam’ \nd Iesoà\nd* Norizañeiy, te
\q1
\v 6 Ie nihambam-bintañ’ aman’ Añahare,
\q1 tsy naereñere’e te hitavane
\q1 ty fihambañañe aman’ Añahare,
\q1
\v 7 fe finao’e ty fañòva’e,
\q1 le nandrambe ty vinta' ondaty,
\q1 vaho nampihambañeñe ami'ty mpitoroñe.
\q1
\v 8 Ie tendreke te hambam-bintañe ama’ ondaty, le nirè-batañe,
\q1 nivohotse an-kavilasy—
\q1 eka navetrake amy hatae ajaley!
\q1
\v 9 Toly ndra nonjonen’ Añahare,
\q1 vaho tinolo’e ty tahinañe ambone’ ze kila añarañe,
\q1
\v 10 soa te hitongaleke amy \nd Iesoà\nd*
\q1 ze kila ongotse
\q1 an-dikerañe añe
\q1 naho an-tane atoy
\q1 vaho ambane’ tane ao,
\q1
\v 11 vaho hiantoke
\q1 te \nd Iesoà\nd* Norizañe ro \nd Talè\nd* ze hene fameleke
\q1 handrenge an’Andrianañahare Rae.\f + \fr 2:11 \ft Ies 45:23\f*
\p
\v 12 Ie amy zao, ry rañe­tseo, ie mivohotse nainai’e, tsy ami’ty fiatrefako avao, fa àntsake henane te tsy eo, le mifanehafa ami’ty fandrombahañe anahareo, am-pañeveñañe naho fineveneverañe\f + \fr 2:12 \ft Sab 2:11\f*;
\v 13 toe mitoloñe ama’ areo t’i Andrianañahare hilozoha’areo toloñe amy ze satri’e soa.
\v 14 Hene ano, tsy miñeoñeoñe tsy mandietse,
\p
\v 15 soa tsy hanan-kakeo, tsy hanan-tahiñe, fa ho anan’ Añahare tsy aman-kandra añivo’ ty tariratse mengoke naho miola toy\f + \fr 2:15 \ft Its 32:5\f*, mipelatse hoe failo ami’ty voatse toy,
\v 16 mivontititse amy tsaran-kaveloñey, hampirebeke ahy an-tsa’ i Norizañey t’ie tsy nilay tsi-vente’e vaho tsy nilesa te nifanehake.
\v 17 Eka, ndra t’ie ampidoañeñe hoe ènga-rano ami’ty fisoroñañe naho fitoloñañe amo fatokisa’ areoo, le mbe mifale naho mitrao-pirebeke ama’ areo iaby.
\v 18 Aa le mifalea ka vaho miharoa firebeke amako.
\s1 ty Amy Timoty
\p
\v 19 Misalala am’ \nd Iesoà\nd* \nd Talè\nd* ao raho, te hampihitrifeñe mb’ama’ areo mb’eo aniany t’i Timoty, hampanitsiñe ahy t’ie mitsanoñe ty ama’areo.
\v 20 Fa tsy amako ty mañirinkiriñe aze ami’ty fahimbaña’e miatrake anahareo,
\v 21 toe mipay ty aze avao i maroy, fa tsy ty a’ \nd Iesoà\nd* Norizañey.
\v 22 Fohi’ areo ty namentea’e vatañe, ie hoe anake aman-drae’e te nitraoke amako amy fitoroñañe i talili-soaiy.
\v 23 Aa le salalaeko ty hañitrike aze aniany naho fa fantako ty amako.
\v 24 Le iantofako amy \nd Talè\nd* te homb’eo aniany ka raho.
\s1 Ty Amy Epafrodito
\p
\v 25 Toe sinafiriko ty hampihitrike i Epafrodito rahalahiko mb’ama’ areo mb’eo, mpifanehake naho lahindefo mpiamako, ie toe ìra’ areo naho mpiatrak’ ahiko,
\v 26 ie nijagobo ty ama’areo, naho nalovilovy te jinanji’ areo ty amy fatindri’ey.
\v 27 Toe niheta’e re ho nivetrake, fe niferenaiñan’ Añahare, le tsy ie avao fa izaho, hera ho nanahelo an-kontoke.
\v 28 Aa le nihavoa raho te nampolieñe ama’areo, soa t’ie isa’ areo indraike ro handia taroba, vaho hampanintsiñe ahy ka.
\v 29 Aa le rambeso amy \nd Talè\nd* an-kaehake vaho onjono ondaty hoe zaio;
\v 30 amy te ho nametrake aze i fitoloña’e amy Norizañeiy, ie namoy-ay hañeneke i tsy nilefe’ areo amy fiatrahañe ahikoy.
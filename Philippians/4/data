\c 4
\s1 Fifampilongoañe
\p
\v 1 Ie amy zay, ry longo-sarotse tamaekoo! ty haehako naho sabakan-drengeko, mijohaña amy \nd Talè\nd*, ry rañeko.
\v 2 Mihalaly amy Eodiae raho naho mihalaly amy Sintikee t’ie hiharo-rehake amy \nd Talè\nd*.
\v 3 Eka, ry longo-sarotse, ehe imbao i nindre nifanehake amako amy talili-soay rey, naho i Klementa, naho o mpitrao-toroñe amako ila’eo, ie fa misokitse am-boken-kaveloñe ao o tahina’eo.
\s1 Fierañerañañe amy \nd Talè\nd*
\p
\v 4 Mirebeha nainai’e amy \nd Talè\nd*. Indraeko ty hoe: mañonjona kobaiñe!
\p
\v 5 Ee te ho rendre’ ze kila ondaty ty hatsò-tro’areo. Fa marine t’i \nd Talè\nd*.
\p
\v 6 Ko emberen’ inoñ’ inoñe fe amy ze he’e, am-pilolofañe naho halaly mitraofa fañandriañañe, le ampahafohino an’ Andrianañahare o fisalalà’ areoo,
\v 7 le ty fañanintsin’ Añahare milikoatse ze hene fohiñe abey ro hañambeñe o arofo naho fitsa­korea’ areoo am’ \nd Iesoà\nd* Norizañey.
\p
\v 8 Honka’e ry longo, ze atao hatò, ze hene havañonañe, ze ma­hity, ze hiringiri’e, ze fanjàka, vaho ze soa talily; naho eo ty talango’e, naho eo ty mañeva renge—imoneño.
\v 9 Le anò o nirendreke naho rinambe naho jinanjy vaho nioni’ areo amakoo, aa lonike te ho ama’ areo t’i Andrianañaharen-kanintsiñe.
\s1 Hazavan’Arofo ndra te Aia aia
\p
\v 10 Akore ty firebehako amy \nd Talè\nd* kanao nivaòeñe indraike ty fiatraha’ areo ahy henaneo, toe fa ela, ie ho nanoe’ areo avao, fe tsy nahatafetetse heike.
\v 11 Tsy te mipay t’ie nitaroñeñe, fe nioke tsy hieren-draho ndra inoñe ty mizo;
\v 12 Mahazats’ ahy te poie’e, haiko t’ie anjañe. Aa ndra aia’ aia, naho aman’ inoñ’ inoñe le fa niòke, ke te vontsy he saliko, ke mpañarivo he rarake,
\v 13 ho tafetereko ze he’e añamy Mpampaozatse\f + \fr 4:13 \ft Jao 15:5, Ko II 3:5-6, 12:9, Efe 3:10, Fil 2:13, Heb 13:20-21, Jn I 4:4\f* ahikoy.
\p
\v 14 Fe, soa i nanoe’ areoy, t’ie nitraoke amy faloviloviakoy,
\v 15 le fohi’ areo ka, ry nte-Fili­pio, t’ie niakatse i Makedonia añe naho namototse nitaroñe i talili-soaiy, le tsy eo ty Fivory namahañ’ ahy ndra an-tolo­tse ndra rambe, naho tsy inahareo avao.
\v 16 Eka ie te Tesaloni­ka añe, tsy in­draike avao ty nañitrifa’ areo o nipaiakoo.
\v 17 Tsy t’ie mipay falalàñe, fa i vokatse haroroñe amy rake’ areoiy.
\v 18 Le hene rinambeko ami’ty hapea’e, toe nahaeneñe vaho nahaàtseke, toe rinambeko amy Epafrodito o nahitri’ areoo; hàñin-kanintsiñe\f + \fr 4:18 \ft Avo 29:18; Ko II 2:14-15, Efe 5:2\f*, soroñe mañeva naho sitran’ Añahare.
\v 19 Aa le hatsafen’ Añahareko ama’areo abey ze hene ipaiañe amy vara’e lifots’ engeñe am’ \nd Iesoà\nd* Norizañeiy.
\s1 Figadoñañe
\p
\v 20 Aa ie henaneo, aman’ Añahare Raentika ty engeñe nainai’e donia, Amena.
\v 21 Añontaneo ze hene noro’e am’ Iesoà Norizañey. Mañontane anahareo o rolongo amako atoio.
\v 22 Salamae’ o noro’e iabio, àntsake o añ’anjomba’ i Kaisarao.
\v 23 Ho ami’ty arofo’ areo abey ty hasoa’ Iesoà Talè Norizañey.
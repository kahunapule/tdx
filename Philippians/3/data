\c 3
\s1 Tsy Iatoañe o Nofotseo
\p
\v 1 Figadoña’e, ry longo: mirebeha amy \nd Talè\nd*! Tsy mahatsimboetse ahiko te isokirako indraike, fa fañarovañe anahareo.
\v 2 Itaò o amboao, itaò o mpanao ratio, itaò o mpanao savatse tsieo.
\v 3 Fa itikañe o sava­tseo, t’ie mitoloñe amy Arofon’ Añahare naho mirenge am’ \nd Iesoà\nd* Norizañey, vaho tsy miato-nofotse—
\v 4 ie ho nanam-piatoako amy nofotsey. He eo ty mihevetse t’ie ro mpiato amy nofotsey, lombolombo’e raho:
\v 5 sinavatse ami’ty andro faha-valo, foko’ Israele, tarira’ i Benjamina, Hebreo’ o Heb­reoo; Fariseo ty amy Hake;
\v 6 nampisoañe o Fivorio an-joton-troke; tsy aman-tahiñe ami’ty fañorihañe Hake.
\v 7 Le ndra inoñ’ inoñe ty ho nitombo’e ho ahiko, nadoko ho sira-an-tane ty amy Norizañey.
\v 8 Tsy zay avao, fe ataoko ho fonga tsy vente’e te ampanahafeñe ami’ty hajabahina’ ty faharendrehañe i Talèko \nd Iesoà\nd* Norizañey, aa le hene nifarieko naho nanoeko forompotse, hahazoako i Norizañey
\v 9 hahatendreke te ama’e, tsy t’ie nivañone’ ty fimanemaneañe Hake, fa ty figahiña’ i Norizañey, ty toe havantañan’ Añahare mioreñe am-patokisañe.
\v 10 Eka, te ho fohiko re naho ty faozara’ i fivañom-belo’ey naho ty fitraofan-kina amy fijalea’ey, hihambañako amy havilasi’ey,
\v 11 hahatakarako ty fitroarañe an-kavilasy.
\s1 Fimaneañe i Firefeañey
\p
\v 12 Tsy t’ie nitàkako, toe tsy añon-draho, fe itoañako handrambe i nandrambesa’ \nd Iesoà\nd* Norizañey ahikoy.
\v 13 O ry longo, tsy t’ie rinambeko. Fe, Amoeako ze amboho ao naho ilozohako takatse o añeo
\v 14 eka imaneako talifitse ty tambem-pikanjiañ’ abon’ Añahare am’ \nd Iesoà\nd* Norizañey.
\v 15 Antao arè hiharo rehake, ze hene matoe aman-tikañe, fa naho hafa ty ereñeren-tro’areo, mbe hampalangesen’ Añahare avao.
\v 16 Fe soa t’ie hañavelo mañeva o fa nitakàren-tikañeo.
\p
\v 17 O ry longo, mitraofa ami’ty fañorihañ’ ahy, naho rendreho o mpañavelo am-pitsikombeañe anay.
\v 18 Fe maro—ie beteke nitalilieko naho mbe taroñeko an-tañy henaneo—ty mañavelo hoe rafelahi’ i hatae ajale’ i Norizañeiy.
\v 19 Ie hijoroboñe an-karotsa­hañe ao, ty fisafoa’e ro ndrañahare’e naho ty hameñara’e ro fisengea’e. Mifahatse an-draha an-tane atoy o vetsevetse’ iareoo.
\v 20 Boriza’ ty andindìñe añe tika, añe ty itamañe mpandrombake, toe \nd Iesoà\nd* \nd Talè\nd* Norizañey,
\v 21 ie ty hañova o sandrin-tikañe mirèkeo, hampihambaña’e amy fañòva’e aman’ engeñey amy haozara’e hampiambane ze he’e ama’ey.
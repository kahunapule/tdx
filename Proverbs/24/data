\c 24
\q1
\v 1 Ko kirañe’o o lo-tserekeo,
\q1 ko mañiry ho mpiam’ iareo.
\q1
\v 2 Fa mikitroke hapiaroteñe
\q1 ty ron-doha’iareo,
\q1 vaho mivolan-tsiroe-tafatoe o soñi’eo.
\q1
\v 3 Hihitse ty mahafonitse anjomba,
\q1 vaho hilàla ty añorizañe aze;
\q1
\v 4 Fahafohinañe ty mahapea o efe’eo
\q1 amy ze hene vara soa naho mahafale.
\q1
\v 5 Maozatse t’indaty mahihitse,
\q1 manovon-kafatrarañe ty mahilala;
\q1
\v 6 amy te fiaoloañe mahihitse
\q1 ty ifanehafa’o amo ali’oo,
\q1 vaho minday fandrebahañe
\q1 ty hamarom-piaolo.
\q1
\v 7 Loho ambone’ i seretsey ty hihitse;
\q1 ie tsy manoka-palie an-dalam-bey eo.
\q1
\v 8 Hatao mpikitro-draha
\q1 ty mikilily hanao raty.
\q1
\v 9 Hakeo ty mikitro-kagegeañe,
\q1 vaho tiva am’ondatio ty mpañinje.
\q1
\v 10 Vata’e tsy an-kaozaran-drehe t’ie mitoirañe añ’andron-kaemberañe.
\q1
\v 11 Hahao o kozozotem-
\q1 bam-pandentañe mb’eoo,
\q1 ie midaliendalieñe
\q1 mb’am-panjamanañe mb’eo,
\q1 Ehe, kalaño!
\q1
\v 12 Aa naho manao ty hoe irehe,
\q1 Inao! tsy napota’ay ‘nio!—
\q1 Tsy mahatsikarake izay hao
\q1 i Mpandanja arofoy?
\q1 tsy arofoana’ i Mpañambem-piai’oy hao?
\q1 Tsy havaha’e am’ondatio hao o sata’eo?
\q1
\v 13 O anako, mihinana tantele, amy te soa,
\q1 eka, mamy an-dañilañy ao
\q1 ty tantele boak’ am-papi’ey.
\q1
\v 14 Maharendreha te izay ty hihitse
\q1 ami’ty fiai’o; ie trea’o
\q1 le ho tendrek’ ama’o ty ho avi’o,
\q1 vaho tsy haitoañe ty fisalalà’o.
\q1
\v 15 Ko vandroñe’o, ty tsereheñe tia,
\q1 ty anjomba’ i vañoñey;
\q1 ko joie’o ty akiba imoneña’e;
\q1
\v 16 fa mikorovoke im-pito ty vantañe,
\q1 le mbe mitroatse avao;
\q1 fe mivembeñe añ’andron-kankàñe
\q1 o lo-tserekeo.
\q1
\v 17 Ko irebeha’o ty fihotraha’ o rafelahi’oo,
\q1 vaho ko ado’o hifalea’ ty tro’o
\q1 i fitsikapia’ey.
\q1
\v 18 fa ho vazoho’ \nd Iehovà\nd*
\q1 naho ho alihe’e
\q1 vaho havì’e tsy ho ama’e i haviñera’ey.
\q1
\v 19 Ko angovita’o o tsivokatseo,
\q1 le ko itsikiriha’o o lo-tserekeo;
\q1
\v 20 fa tsy aman-ko tamae’e ty tsereheñe;
\q1 le hakipe ty failo’ i borololoy.
\q1
\v 21 O anake, mañeveña
\q1 am’ \nd Iehovà\nd* naho amy mpanjakay,
\q1 le ko mitraok’ amo mpiolao,
\q1
\v 22 fa hivovoa’ ty feh’ ohatse,
\q1 vaho ia ty hahafohiñe
\q1 ty fifetsaham-piantoañe
\q1 hanoe’ i roroey?
\q1
\v 23 Manoly o tsara retoañe ka
\q1 o mahihitseo:
\q1 Tsy mete an-jaka ao ty firihiañe.
\q1
\v 24 Ze manao ty hoe amo aman-kakeoo:
\q1 ‘Vantan-drehe,’ ro honjira’ i màroy;
\q1 vaho ho heje’ o fifeheañeo;
\q1
\v 25 fe ho ehake o mahafañendakeo
\q1 vaho ho soa tata.
\q1
\v 26 Orofeñe o fivimby mahatoiñe
\q1 an-kahiti’eo.
\q1
\v 27 Henefo heike ty fitromaha’o alafe’e ao
\q1 naho halahalao o tete’oo,
\q1 vaho ranjio amy zao ty akiba’o.
\q1
\v 28 Ko sesehe’o, tsy amam-poto’e t’indaty;
\q1 vaho ko mamañahy am-pivimby.
\q1
\v 29 Ko manao ty hoe:
\q1 Hanoako hambañe amy nanoa’e ahikoy;
\q1 sindre havahako ty amy sata’ey.
\q1
\v 30 Niozàko ty tete’ i tembo,
\q1 niariako ty tanem-balobo’ i seretse;
\q1
\v 31 hehe t’ie nioboñobom-patike;
\q1 nilafihan-kisatse i taney,
\q1 vaho narobake ty kijolim-bato’e.
\q1
\v 32 Ie nitreako le naereñereko,
\q1 nenteako vaho nitendrek’ anatse.
\q1
\v 33 Firotse kede, mandre betebeteke,
\q1 mañohom-pitañe hiroro,
\q1
\v 34 le hikovovoke mb’ama’o ty hararahañe,
\q1 vaho hoe lahin-defoñe ty hapoia’o.
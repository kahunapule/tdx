\c 1
\s1 Fiaolo
\q1
\v 1 O razan-tsaontsi’ i Selomò ana’ i Davide, mpanjaka’ Israeleo :
\q1
\v 2 Haharendrehañe ty hihitse
\q1 naho ty anatse;
\q1 hahafohinañe o saontsy minday hilàlao,
\q1
\v 3 hañanarañe filieram-batañe,
\q1 havañonañe, zaka-to, naho tsy firihiañe,
\q1
\v 4 haringatañe amy trentrañey,
\q1 hampahihitse naho hampahilala
\q1 o tora’eo;
\q1
\v 5 hijanjiña’e ty mahihitse hanompea’e hilala,
\q1 le ho verèñe an-kihitse ty maharendreke,
\q1
\v 6 hahavaky o hatòm-bolañeo,
\q1 naho o fandrazañañeo,
\q1 ty enta’ o mahihitseo vaho
\q1 o razan-tsaontsi’eo.
\q1
\v 7 Ty fañeveñañ’am’ \nd Iehovà\nd* ro fifotoran-kilala\f + \fr 1:7 \ft Rzs 9:10, Sab 111:10\f*,
\q1 fe malain-kihitse naho anatse ty gege.
\s1 Hatahata ty amo Rañetse Tsivokatseo
\q1
\v 8 O anake, tsendreño, ty fameren-drae’o,
\q1 naho ko ado’o ty fañòhan-drene’o;
\q1
\v 9 Ie firavahañe soa an-doha’o eo
\q1 vaho hareañe am-bozo’o eo.
\q1
\v 10 O anake, ihe edrè’ o tsivokatseo, ko miantoke.
\q1
\v 11 Ie manao ty hoe :
\q1 Antao hindre ama’ay;
\q1 antao hivoñon-dio,
\q1 hiambotrak’ am’ondaty mahitio tsy aman-tali’ey;
\q1
\v 12 hagodran-tika veloñe iareo
\q1 manahake i kiboriy, ty vata’e iaby,
\q1 hambañe amo mivariñe an-kòak’ aoo;
\q1
\v 13 Hahaisake ze atao vara soa,
\q1 hañatsafan-draha kinopake
\q1 amo akiban-tikañeo;
\q1
\v 14 Mipiteha ama’ay arè, sindre hitraok’ an-koroñe raike.—
\q1
\v 15 O anake, tsy iharoan-dia iereo,
\q1 kalaño ty tombo’o
\q1 tsy ho ami’ty lala’ iareo;
\q1
\v 16 fa milay mb’an-katsivokaram-b’eo
\q1 o tombo’ iareo
\q1 malisa hampiori-dioo.
\q1
\v 17 Toe tsy vente’e ty amohàm-pandrike\f + \fr 1:17 \ft Heb: andamahan-karato\f*
\q1 ambane’ ty masom-boroñe eo !
\q1
\v 18 fe o liom-bata’eo ty iampira’ iareo,
\q1 ty fiai’iareo avao ty amandroña’iareo.
\q1
\v 19 Izay ty sata’ o mpitavam-bara
\q1 am-patiti’eo,
\q1 asinta’e ty fiai’ i mitañ’ aze’ey.
\s1 Mikaike t’i Hihitse
\q1
\v 20 Mikok’ an-dalambey eo t’i Hihitse;
\q1 poñafe’e an-tameañe ey i fiarañanaña’ey.
\q1
\v 21 Mikaik’ ami’ty fangovovoha’ondatio,
\q1 mametse saontsy
\q1 an-dalam-pizilihañ’an-drova eo:
\q1
\v 22 Pak’ombia ry seretseo ty mbe
\q1 ho tea’o ty firoerano’o?
\q1 naho mbe hifale ami’ty famokafoka’e o mpanivetiveo,
\q1 vaho mbe halain-kilala o gegeo?
\q1
\v 23 Mibaliha ty amy fañendahakoy,
\q1 Hadoako ama’ areo ty añ’ovako ao; hampahafohineko anahareo o entakoo.
\q1
\v 24 Amy te nikoike iraho, f’ie nifoneñe;
\q1 nahitiko ty tañako,
\q1 fe leo raike tsy nañaoñe,
\q1
\v 25 fonga nifarie’ areo o fañerekoo,
\q1 vaho niambohoa’ areo o endakoo,
\q1
\v 26 Aa le izaho ka ty hiankahake
\q1 ami’ty hankà’areo,
\q1 vaho ho kizaheko t’ie mianifañe,
\q1
\v 27 ie vovoa’ ty havoro­mbeloñe
\q1 hoe te tiobey,
\q1 naho iambovoa’ ty hankàñe
\q1 manahake te talio,
\q1 ie iambotraha’ ty haloviloviañe
\q1 naho ty halonjerañe,
\q1
\v 28 Hikaik’ ahy amy zao iereo
\q1 fe hamoeako
\q1 hitsoek’ ahy fa tsy hahaoniñe.
\q1
\v 29 Amy t’ie nalain-kilala, tsy nijoboñe
\q1 ty fañeveñañe am’ \nd Iehovà\nd*,
\q1
\v 30 nitambolitritrie’ iereo ty fañerèko,
\q1 vaho tsinambolitio’ iereo o fitrevokoo,
\q1
\v 31 Aa le hagedra’ iareo
\q1 ty voka’ o sata’ iareoo,
\q1 naho ho etsa-kilily,
\q1
\v 32 Ie mañoho-doza amo tren­trañeo
\q1 t’ie miamboho, naho
\q1 mandrotsake o dagolao t’ie midada.
\q1
\v 33 Fe ho soa fimoneñe
\q1 ty mitsendreñe ahiko
\q1 vaho hiaiñ’añ’oleñañe,
\q1 tsy ho hemban-kankàñe.
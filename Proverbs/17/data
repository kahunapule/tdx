\c 17
\q1
\v 1 Hàmake ty pilipito’e maike
\q1 am-pianjiñañe,
\q1 ta ty anjomba lifo-takataka mitraoke
\q1 falaiñañe.
\q1
\v 2 Ty ondevo mitoloñ’ an-kahiti’e
\q1 ty hifehe ty anake mahasalatse,
\q1 ie hifanjara lova aman-droahalahy.
\q1
\v 3 Tranaheñe an-tsinihara ty volafoty
\q1 naho an-daforo ty volamena,
\q1 vaho \nd Iehovà\nd* ro mpitsòk’ arofo.
\q1
\v 4 Mañaon-tsoñin-tsereheñe ty lo-tsereke,
\q1 tsatsihe’ i remborake ty lela manivetive.
\q1
\v 5 Mañìnje i Andrianamboatse aze
\q1 t’ie mañinje o rarakeo;
\q1 tsy ho po-lafa ty mitohàke
\q1 ami’ty hankàñe.
\q1
\v 6 Sabakan-engen-droanjia o afe’eo,
\q1 vaho enge’ o anakeo o rae’eo.
\q1
\v 7 Tsy mañeva i dagola ty enta-soa-fehe;
\q1 lombolombo izay ty soñy vìlañe
\q1 an-droandriañe.
\q1
\v 8 Vatosoa am-pihainom-pahazo aze
\q1 ty falalàñe,
\q1 mampitombo mb’atia mb’aroa.
\q1
\v 9 Mpipay hatea ty mpanaroñe fiolàñe,
\q1 fe mampiria rañetse
\q1 te mamereñ’ indroe.
\q1
\v 10 Laleke ty itrofaha’ ty endake
\q1 ami’ty mahihitse,
\q1 ta ty lafa zato ami’ty dagola.
\q1
\v 11 Mipay fiodiañe avao ty mpiola,
\q1 aa le hañitrifañe irake masiake.
\q1
\v 12 Hàmake hifanampe ami’ty lambon’ala nalàeñ-anake,
\q1 te ami’ty dagola aman-kagegea’e.
\q1
\v 13 Tsy ho po-hekoheko ty akiba’
\q1 ty mamereñe raty ami’ty soa.
\q1
\v 14 Hoe mampipororoake rano
\q1 ty fifotoram-pifandierañe,
\q1 aa le apoho i lietsey
\q1 tsy hiforehetse ho aly.
\q1
\v 15 Songa tiva am’ \nd Iehovà\nd*
\q1 ty mañatò ty lo-tsereke naho
\q1 ty mamàtse ty vantañe.
\q1
\v 16 Aia ty dagola te hinday drala
\q1 an-taña’e hikaloa’e hihitse
\q1 kanao tsy an-tro’e ao ty hilala.
\q1
\v 17 Mikoko nainai’e ty rañetse,
\q1 fe nasamake ho an-tsam-poheke ty rahalahy.
\q1
\v 18 Miroe-rano ty manò-taña
\q1 hiantofa’e ty songon-drañetse.
\q1
\v 19 Mpitea fiolàñe ty mpikoko lietse,
\q1 vaho mikai-rotsake ty mandranjy
\q1 lalambey abo.
\q1
\v 20 Tsy mahatrea hasoa
\q1 ty mengok’ an-troke;
\q1 vaho mihotrak’ an-kaloviloviañe ao
\q1 ty aman-dela mamañahy.
\q1
\v 21 Ho aman’anahelo
\q1 ty misamake ty minè;
\q1 vaho tsy aman-kaehake ty rae’ i gegey.
\q1
\v 22 Aoly soa ty arofo mifale,
\q1 fe mahamain-taolañe ty hafola-po.
\q1
\v 23 Mandrambe vokañe boak’am-pisafoa
\q1 ty lahiaga,
\q1 hampikelokeloke ty lalam-bantañe.
\q1
\v 24 Añatrefa’ ty mahatsikarake
\q1 ty hihitse,
\q1 fe mihilohilo mb’añ’olo-tane añe
\q1 ty maso’ i dagola.
\q1
\v 25 Mañembetse an-drae
\q1 ty hagegean’ana-dahy,
\q1 vaho hafairañe amy nitoly azey.
\q1
\v 26 Tsy mahasoa te liloveñe ty malio-tahiñe,
\q1 naho ty andafañe roandriañe
\q1 ty amy havañona’ey.
\q1
\v 27 Malea fisaontsy ty mahilala,
\q1 mahalie-troke t’indaty maharendreke.
\q1
\v 28 Ndra i seretsey ro atao mahihitse
\q1 naho mahafianjiñe,
\q1 mbore atao hendre
\q1 t’ie mahatan-tsoñy.
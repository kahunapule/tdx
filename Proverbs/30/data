\c 30
\s1 Fitaro’ i Agore
\q1
\v 1 Ty fitaro’ i Agore, ana’ Ieake :
\q1 onin-drehake,
\q1 tinaro’ indatiy am’ Itiele,
\q1 \f + \fr 30:1 \ft ndra ty hoe: Mokotse iraho ry A’hare, vaho midazidazìtse \f*am’ Itiele naho i Okale :
\q1
\v 2 Derendereñe te am’ondaty iabio iraho;
\q1 tsy amako ty hilala’ ondaty,
\q1
\v 3 mbore tsy nianarako ty hihitse,
\q1 vaho tsy amako ty fahafohinañe
\q1 i Masiñey.
\q1
\v 4 Ia ty nionjom-b’an-dikerañe mb’eo
\q1 vaho nizotso?
\q1 Ia ty nahatontoñe o tiokeo
\q1 an-taña’e mivokeñe?
\q1 Ia ty nañolonkoloñe o ranoo
\q1 an-tsaro’e ao?
\q1 Ia ty nampijadoñe o hene olon-taneo?
\q1 Ia ty tahina’e,
\q1 naho ty tahinan’ana’e? Naho fohi’o!
\q1
\v 5 Fonga niventeñe o tsaran’ Añahareo;\f + \fr 30:5 \ft Sab 12:6, 18:30\f*
\q1 ie fikalañe amo mitsolok’ ama’eo.
\q1
\v 6 Ko tovoña’o o tsara’eo\f + \fr 30:6 \ft Its 4:2 12:32, Ben 22:18-19\f*,
\q1 fa ho trevohe’e,
\q1 vaho ho zoeñe t’ie bodiake.
\q1
\v 7 Roe ty raha ihalaliako ama’o;
\q1 ko ifoneña’o ampara’ ty hivetrahako:
\q1
\v 8 Ahankaño amako ze vande
\q1 naho haremborake,
\q1 le ko atolots’ahy ndra hararahañe
\q1 ndra varabey,
\q1 fahano ahy ty anjarako,
\q1
\v 9 tsy mone ho vontsin-draho
\q1 vaho hitety Azo, ami’ty hoe:
\q1 Ia ze o \nd Iehovà\nd* zao?
\q1 ke ho rarake iraho naho hampikametse,
\q1 vaho hitera ty tahinan’ Añahareko.
\q1
\v 10 Ko fosà’o ami’ty tompo’e
\q1 ty mpitoroñe,
\q1 kera hamatse azo re,
\q1 vaho ho voa-hakeo irehe.
\q1
\v 11 Eo ty tariratse mitety an-drae,
\q1 naho tsy mitata rene;
\q1
\v 12 ty taminga malio amo maso’eo
\q1 fe mboe tsy nisasa ami’ty haleora’e,
\q1
\v 13 ty tariratse mievoñevoñe amo maso’eo
\q1 —akore ty fiandra’ o holi-maso’eo!
\q1
\v 14 Eo ty taminga hanam-pibara ho famotsi’e
\q1 naho meso ho vaza’e,
\q1 hampibotsek’ o misotry an-tane atoio,
\q1 naho o rarake am’ondatio.
\q1
\v 15 Roe ty anake vave’ ty oletse,
\q1 ‘meo, meo.’
\q1 Telo ty raha mitolom-piereñe:
\q1 efatse ty tsy mahafivola ty hoe:
\q1 ‘eneñe izay!’
\q1
\v 16 Tsy mahafivola ty hoe: ‘Soa izay’
\q1 ty tsikeokeoke, i beitsiterake,
\q1 i tane tsy enen-dranoy,
\q1 vaho ty afo
\q1
\v 17 Ty maso miteratera rae,
\q1 tsy mete avoho-drene,
\q1 ho tsimohe’ o koàke am-bavataneo,
\q1 vaho habotse’ ty tsimalaho tora’e.
\q1
\v 18 Telo ty raha loho mahalatsa ahy,
\q1 efatse ty tsy rendreko;
\q1
\v 19 ty liam-bantio an-dindiñe eñe,
\q1 ty lia’ ty mereñe an-damilamy eo,
\q1 ty lala’ o sambo añivo riakeo,
\q1 vaho ty sata’ ondaty ami’ty somondrara.
\q1
\v 20 Zao ty satan-karapilo:
\q1 Mihinañe re naho mamò-bava
\q1 vaho manao ty hoe:
\q1 ‘Izaho tsy nanao raty.’
\q1
\v 21 Ambane’ raha telo
\q1 ty mampañezeñezeñe i taney,
\q1 ambane’ ty efatse re tsy mahaleo:
\q1
\v 22 ambane’ i trètreke
\q1 t’ie ty mpanjaka,
\q1 vaho ty dagola, t’ie etsa-kaneñe,
\q1
\v 23 ambane’ ty rakemba tsy kokoañe
\q1 t’ie engaen-dahy,
\q1 vaho ty anak-ampatañe
\q1 mandova aman-drakemba’e.
\q1
\v 24 Efatse ty raha kede’ ty tane toy,
\q1 songa mahihitse:
\q1
\v 25 Foko tsy maozatse o vitikeo,
\q1 fe halankañe’e ami’ty asara ty haneñe;
\q1
\v 26 fifokoa tsy fatratse o trandrakeo,
\q1 fe mpandranjy traño am-bato ao;
\q1
\v 27 tsy amam-panjàka o valalao,
\q1 fe mirodo ki-pirimbo-ki-pirimboñe.
\q1
\v 28 Mete tsepahem-pitàñe ty tsàtsake,
\q1 f’ie añ’anjombam-panjaka ao.
\q1
\v 29 Telo ty raha midoegadoega:
\q1 efatse ty mitoandratoandra:
\q1
\v 30 ty liona, ie maozatse amo biby iabio,
\q1 tsy eo ty itsolofiña’e;
\q1
\v 31 i akoholahiy\f + \fr 30:31 \ft Heb: midiañe am-bania.\f*, naho ty oselahy,
\q1 vaho ty mpanjaka miatreke
\q1 i valobohòn-dahindefo’ey.
\q1
\v 32 Naho nanao hagegean-drehe
\q1 nañonjom-batañe, ke nikilily,
\q1 le tehafo am-pitàñe ty falie’o.
\q1
\v 33 Toe miova ho dibera
\q1 ty ronono trobotroboeñe,
\q1 naho mahatontom-piantsonañe
\q1 te komondroeñe,
\q1 vaho mampiforoforo haviñerañe
\q1 t’ie troboeñe.
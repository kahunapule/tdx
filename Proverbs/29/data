\c 29
\q1
\v 1 Haitoañe aniany, tsy amañ’aoly,
\q1 ty gan-katoke beteke endahañe.
\q1
\v 2 Ie miraorao o vantañeo,
\q1 mirebeke ondatio,
\q1 fa ie mifehe ty lo-tsereke,
\q1 miñeoñeoñe ondatio.
\q1
\v 3 Mahaehak’ an-drae
\q1 t’indaty mikoko hihitse,
\q1 fe mampianto vara
\q1 ty mpiaman-tsimirirañe.
\q1
\v 4 Ampijadoña’ i mpanjakay an-katò
\q1 ty tane’e,
\q1 fe mihotrake t’ie mandrambe vokàñe.
\q1
\v 5 Mandafike harato ho am-pandia’e eo
\q1 t’indaty mitsiriry rañetse.
\q1
\v 6 Fiolàñe ty mamandrike i lo-tserekey,
\q1 fe misabo naho mirebeke ty mahity.
\q1
\v 7 Haoñe’ ty vantañe ty zo’ o rarakeo,
\q1 fe tsy apota’ i lo-tserekey
\q1 i hilala zay.
\q1
\v 8 Mamofotse ty rova,
\q1 ondaty mañivañivao,
\q1 fe mampivio-kabosehañe o mahihitseo.
\q1
\v 9 Ie mifandietse ami’ty dagola
\q1 ty mahihitse,
\q1 le ifanampea’ ty filoroloroañe naho fanivetiveañe tsy mijihetse.
\q1
\v 10 Heje’ o mpampiori-dioo ty vañoñe;
\q1 le i vantañey, paia’ iareo ty fiai’e.
\q1
\v 11 Fonga abora’ i dagolay ty tro’e,
\q1 fe kalaña’ i mahihitsey
\q1 am-pianjiñañe ao ty aze.
\q1
\v 12 Ie mañaom-bande ty mpifehe,
\q1 miha raty iaby o roandria’eo.
\q1
\v 13 Ty fihambaña’ i rarakey
\q1 naho o mpamorekekeo:
\q1 \nd Iehovà\nd* ty mañazava
\q1 ty fihaino’ i roe rey.
\q1
\v 14 Ie mizaka o rarakeo an-kahiti’e
\q1 ty mpanjaka,
\q1 le hijadoñe kitro añ’afe’e i fiambesa’ey.
\q1
\v 15 Mpanolo-hihitse ty kobay
\q1 naho ty endake,
\q1 fe manalatse rene
\q1 ty anake manao tsidaredare.
\q1
\v 16 Ie mionjoñe o tsivokatseo,
\q1 mitombo ty fiolàñe,
\q1 fe ho sambae’ i vañoñey
\q1 ty fifotsaha’ iareo.
\q1
\v 17 Lilovo ty ana’o, le hampanintsiña’e,
\q1 vaho hampinembanembae’e ty arofo’o.
\q1
\v 18 Ie po-aroñarom-pitokiañe,
\q1 le hahifi’ ondatio añe
\q1 ty filieram-batañe,
\q1 haha ka ze mahatan-Kàke.
\q1
\v 19 Tsy mahafanoro ty ondevo
\q1 t’ie saontsieñe avao,
\q1 ndra te azo’e tsy haoñe’e.
\q1
\v 20 Inao t’indaty taentaeneñe
\q1 am-pisaontsi’e,
\q1 bey fitamàñe ty dagola te ama’e.
\q1
\v 21 I mañaonkaom-pitoroñe
\q1 boak’amy faha-ajaja’eiy,
\q1 ro hanjo aze mpandova am-para’e.
\q1
\v 22 Mpitrobo fitribahañe ty boseke,
\q1 vaho lako fiolàñe ty mpidabadoa.
\q1
\v 23 Mamotsake ondaty ty habohaboha’e,
\q1 fe asiñeñe ty mpireke añ’arofo.
\q1
\v 24 Malaim-batañe ty mpireketse
\q1 ami’ty mpampikametse,
\q1 tsanoña’e i sisìy, f’ie tsy mitalily.
\q1
\v 25 Miafara ho fandrike
\q1 ty fihembañañe ama’ ondaty;
\q1 fe honjoneñe ty miato am’ \nd Iehovà\nd*.
\q1
\v 26 Maro ty mipay ty fañisoham-pifehe,
\q1 fa \nd Iehovà\nd* ro ahazoa’ t’indaty to.
\q1
\v 27 Tiva amo vañoñeo t’indaty tsy to;
\q1 fe veta amy lo-tserekey
\q1 ty vantañe am-pañaveloa’e.
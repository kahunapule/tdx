\c 3
\s1 Miatoa am’ \nd Iehovà\nd*
\q1
\v 1 O anake, ko haliño o entakoo
\q1 le ampañambeno ty tro’o o lilikoo,
\q1
\v 2 Le halavan’andro naho taon-kavelo
\q1 vaho fierañerañañe ty hatovoñ’ ama’o.
\q1
\v 3 Ko ado’o hieng’azo ty fatarihañe
\q1 naho ty hatò;
\q1 rohizo am-bozo’o eo,
\q1 sokiro an-takelan-tro’o ao,
\q1
\v 4 hahaoniña’o hamaràm-bintañe
\q1 vaho tahinañe soa
\q1 ampivazohoan’ Añahare naho ondatio.
\q1
\v 5 Miatoa am’ \nd Iehovà\nd*
\q1 an-kaampon-tro’o
\q1 vaho ko iatoa’o ty hilala’o;
\q1
\v 6 Iantofo amy ze hene lia’o,
\q1 le ho vantañe’e o lala’oo.
\q1
\v 7 Ko manao mahihitse a maso’o;
\q1 mirevendreveña am’ \nd Iehovà\nd*
\q1 vaho ihankaño ty hatsivokarañe,
\q1
\v 8 ie ho fijangañan-tsandri’o,
\q1 vaho fameloman-taola’o.
\q1
\v 9 Iasio t’\nd Iehovà\nd* amo vara’oo,
\q1 naho ami’ty lohavoa’ o nampitomboe’oo;
\q1
\v 10 Le handopolopo, hamopòke
\q1 ty an-driha’o ao
\q1 vaho handopatse divay vao o sajoa’oo.
\q1
\v 11 O anake, ko sirikae’o
\q1 ty fandilova’ \nd Iehovà\nd*
\q1 ko heje’o o fañendaha’eo,
\q1
\v 12 fa lilove’ \nd Iehovà\nd* ty kokoa’e,
\q1 hambañe ami’ty rae
\q1 i anadahy ampokofe’ey\f + \fr 3:12  \ft Iob 3:11-12, Heb 12:5-6\f*.
\s1 Toe Vara
\q1
\v 13 Haha t’ indaty mahaonin-kihitse,
\q1 naho t’indaty itomboan-kilala,
\q1
\v 14 fa lombolombo ty fitombom-bolafoty
\q1 ty fibodobodoa’e,
\q1 vaho ambonem-bolamena ty havokara’e.
\q1
\v 15 Sarotse te amo safirao\f + \fr 3:15  \ft ze vatosoa\f*
\q1 vaho tsy amo salalae’oo
\q1 ty mañirinkiriñ’aze.
\q1
\v 16 Lava-havelo ty am-pitàn-kavana’e
\q1 vara naho asiñe ro am-pitàn-kavia’e.
\q1
\v 17 Lalam-panintsiñañe o lala’eo,
\q1 vaho fierañerañañe
\q1 o lalam-pandia’eo.
\q1
\v 18 Hataen-kavelon-dre
\q1 amo mivontititse ama’eo;
\q1 naho hene haha ze mamejañe aze.
\s1 Ty Hihin-Añahare amo Voatseo
\q1
\v 19 Hihitse ty nañoriza’ \nd Iehovà\nd*
\q1 ty tane toy;
\q1 Hilala ty nampijadoña’e
\q1 o likerañeo;
\q1
\v 20 O hilala’eo ro ampiborahañe o lalekeo, vaho ampi­tsopaha’ o rahoñeo mika.
\s1 Fiarovañe To
\q1
\v 21 O anake, asoao tsy hisitake
\q1 am-pahatreava’o ao o raha zao :
\q1 vontitiro ty hihitse to
\q1 naho ty filieram-batañe,
\q1
\v 22 hamelombeloñe ty tro’o,
\q1 naho handravake ty vozo’o.
\q1
\v 23 Le handena’o an-kanintsiñe
\q1 ty lia’o, vaho tsy hikotrofotse ty tombo’o.
\q1
\v 24 Tsy ho hembañe te mandre;
\q1 eka ie mihitsy, ho mamy ty firoro’o.
\q1
\v 25 Ko mianifañe te ivotraha’ ty mampangebahebake,
\q1 ndra ty fampiantoañe o lo-tserekeo
\q1 te mifetsake.
\q1
\v 26 fa \nd Iehovà\nd* ro hatokisa’o
\q1 naho hitañe ty tombo’o
\q1 tsy ho fandriheñe.
\q1
\v 27 Ko tana’o ami’ty mañeva ty soa,
\q1 naho an-taña’o ty mahaeneñe aze.
\q1
\v 28 Ko manao ty hoe am’ondatio: Akia hey, le mibaliha, vaho hamaray
\q1 ty hanolorako azo— ie ama’o ao avao.
\q1
\v 29 Ko mikitro-draty am’ ondatio,
\q1 ie mimoneñe am-patokisañe
\q1 marine’ azo.
\q1
\v 30 Ko liera’o tsi-aman-tali’e ty ondaty
\q1 tsy nanjoam-boiñe.
\q1
\v 31 Ko tsikirihe’o t’indaty piaroteñe
\q1 vaho ko joboñe’o o sata’eo;
\q1
\v 32 tiva am’ \nd Iehovà\nd* ty mengoke;
\q1 fe itraofa’e safiry ty vantañe.
\q1
\v 33 Nafà’ \nd Iehovà\nd* ty akiba’ o lo-tserekeo,
\q1 fe tahie’e ty kivoho’ o vantañeo.
\q1
\v 34 Toe ati’e o mpanitseo,
\q1 fe isohe’e ty mpireke.
\q1
\v 35 Handova hasiñe o mahihitseo, fa onjone’ o seretseo ka ty mahasalatse.
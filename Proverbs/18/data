\c 18
\q1
\v 1 Mañean-drao ty mirery,
\q1 tsambolitio’e ze atao vere-to.
\q1
\v 2 Tsy no’ i dagolay ty faharendrehañe,
\q1 fa ty mampiboake ty heve’e avao.
\q1
\v 3 Ie pok’eo ty tsivokatse,
\q1 mipotìtse eo ka ty teratera,
\q1 vaho indrezan-kasalarañe ty inje.
\q1
\v 4 Rano laleke ty fisaontsim-palie’ ondaty, torahañe mibobobobo
\q1 ty figoangoañan-kihitse.
\q1
\v 5 Tsy mahasoa te osiheñe ty raty,
\q1 hikihoañe ty vañoñe an-jaka.
\q1
\v 6 Mikaidraha o soñi’ i dagolao,
\q1 naho mikai-tampify ty vava’e.
\q1
\v 7 Fiantoa’ i seretsey ty vava’e,
\q1 vaho mpamandrike ty fiai’e o soñi’eo.
\q1
\v 8 Kenoke mafiry
\q1 ty fivolam-pitolom-boetse,
\q1 migodoñe mb’añ’ova’ ondaty ao.
\q1
\v 9 Rahalahi’ ty mpijoy,
\q1 ty mpilesa am-pitoloña’e.
\q1
\v 10 Fitalakesañ’abo fatratse
\q1 ty tahina’ \nd Iehovà\nd*,
\q1 milay mb’ama’e ao ty vantañe
\q1 vaho onjoneñe tsy takatse.
\q1
\v 11 Rova fatratse ty varam-pañaleale,
\q1 naho hoe kijoly abo añ’ereñere’e ao.
\q1
\v 12 Aolo’ ty ikorovoha’ ondaty
\q1 ty fiebotseboran-tro’e,
\q1 fe miaolo’ ty hasiñe ty firehañe.
\q1
\v 13 Ie manoiñe aolo’ t’ie mitsanoñe:
\q1 le hagegea’e naho hasalara’e.
\q1
\v 14 Mahafeake hasilofañe ty tro’ ondaty,
\q1 fa ia ka ty mahaleo ty fikoretan’ arofo.
\q1
\v 15 Mitoha hilala ty tro’ i mahatsikarake,
\q1 vaho mañotsohotso hihitse
\q1 an-dravembia’e ty mahilala.
\q1
\v 16 Anokafan-dalañe
\q1 ty ravoravo’ ondaty,
\q1 manese aze hiatreke ty bey.
\q1
\v 17 Heveren-ko to ty mitalily valoha’e,
\q1 ampara’ te pok’eo ty mañody aze.
\q1
\v 18 Abala’ ty tora-tsato-piso
\q1 ty fifandierañe,
\q1 ie mampivike ty mpifanjomotse.
\q1
\v 19 Mora ty mandreketse rova fatratse,
\q1 ta ty rañetse torifike,
\q1 vaho hoe tsotso-bim-pitilik’abo
\q1 ty fifanjomorañe.
\q1
\v 20 Ty havokaram-palie’ ondaty
\q1 ro mahaenem-pisafoa,
\q1 o vokam-pivimbi’eo ro maha-anjañe.
\q1
\v 21 Manandily ami’ ty haveloñe naho ami’ty havilasy ty fameleke,
\q1 hikama amo vokare’eo ze mikoko aze.
\q1
\v 22 Mahaonin-kasoa ty tendreke valy,
\q1 vaho isohe’ \nd Iehovà\nd*.
\q1
\v 23 Mihalaly tretrè ty rarake,
\q1 fe sotrafe’ ty mpitsikafo.
\q1
\v 24 Mianto t’indaty lako rañetse,
\q1 fe ao ty ate-hena mipiteke soa
\q1 te ami’ty rahalahy.
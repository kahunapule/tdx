\c 19
\q1
\v 1 Ambone’ ty dagola
\q1 aman-tsoñy mengoke,
\q1 ty rarake mañavelo an-kahiti’e.
\q1
\v 2 Tsy mahasoa ty fiaiñe
\q1 te tsy aman-kilala,
\q1 mandilatse ty malisa am-pandia.
\q1
\v 3 Mampianto ty lia’e ty hanè’ ondaty,
\q1 ie mitrevok’ \nd Iehovà\nd* an-tro’e.
\q1
\v 4 Mpanovon-drañetse o varao,
\q1 fe pitso-drañetse t’ie rarake.
\q1
\v 5 Tsy ho po-lafa ty mpitalily vilañe,
\q1 vaho tsy himolaotse ty mavande.
\q1
\v 6 Amam-pandomboke maro ty matarike,
\q1 kila mifandrañetse ami’ty mpanolo-ravoravo.
\q1
\v 7 Falai’ o rahalahi’e iabio ty rarake—
\q1 sandrake t’ie farien-drañe’e!
\q1 Heañe’e fe tsy eo.
\q1
\v 8 Mpikoko ty tro’e ze mitoha hihitse,
\q1 ho tendreke hasoa ty mpangazon-kilala.
\q1
\v 9 Tsy ho po-lilo ty mpanao kitomboke,
\q1 le hihomake ty mpandañitse.
\q1
\v 10 Tsy mañeva ty seretse
\q1 ty miaiñ’ añoleñañe,
\q1 naho ty ondevo
\q1 ty hifehe ana-donake.
\q1
\v 11 Mampalaon-kaviñerañe
\q1 ty fitsikaraha’ ondatio,
\q1 vaho enge’e ty miheve fiolàñe.
\q1
\v 12 Manahake ty fitreñan-diona
\q1 ty haviñeram-panjaka,
\q1 fe hoe mìka añ’ahetse eo ty fañisoha’e.
\q1
\v 13 Fianto aman-drae’e ty ajaja votro,
\q1 vaho fitsopatsopahañe nainai’e
\q1 ty fitreontreon-drakemba.
\q1
\v 14 Lovaeñe aman-droae ty vara
\q1 naho anjomba,
\q1 fe boak’am’ \nd Iehovà\nd* ty valy hendre.
\q1
\v 15 Mampilañak’ an-droro ty havotroañe,
\q1 vaho ho silofen-kerè ty tro’ i tembo.
\q1
\v 16 Mahatam-piay ty mahatan-dily,
\q1 fe hihomake ty mitsidaredare
\q1 ami’ty lia’e.
\q1
\v 17 Mampisongo am’ \nd Iehovà\nd*
\q1 ty mitretre i rarake,
\q1 le ho tambeze’e i fatariha’ey.
\q1
\v 18 Lilovo o ana’o, kanao mb’e
\q1 amam-pitamàñe;
\q1 fe ko ilosoran-dafa.
\q1
\v 19 Tsy mete tsy liloveñe ty midabadoa;
\q1 f’ie haha’o, tsy mahay tsy indrai’o.
\q1
\v 20 Mijanjiña fanoroañe,
\q1 le miantofa endake,
\q1 vaho hahihitse irehe am-para’e.
\q1
\v 21 Maro ty safirin-tro’ ondaty,
\q1 fe hijadoñe ty famerea’ \nd Iehovà\nd*.
\q1
\v 22 Ty paiañe ama’ondaty le ty fiferenaiña’e;
\q1 Hàmake t’ie rarake ta te remborake.
\q1
\v 23 Minday mb’an-kaveloñe
\q1 ty fañeveñañe am’ \nd Iehovà\nd*;
\q1 hiaiñ’añoleñan-dre, tsy ho zoem-boiñe.
\q1
\v 24 Alipo’ ty votro am-pinga ao ty taña’e,
\q1 fe tsy ahere’e mb’am-bava.
\q1
\v 25 Lafao ty mpiteratera,
\q1 hianara’ ty seretse fañahy,
\q1 fe endaho ty maharendreke,
\q1 hitovoñañe ty hilala’e.
\q1
\v 26 Ty mampianto rae,
\q1 naho ty manao soike aman-drene,
\q1 le anadahy manalatse naho mahameñatse.
\q1
\v 27 Mijihera tsy hañaoñ’ endake, anake,
\q1 le handifihe’o ty tsaran-kilala.
\q1
\v 28 Maneratera ty hatò ty mpitalily votro,
\q1 vaho lifo-karatiañe ty vava’ o lo-tserekeo.
\q1
\v 29 Ampihentseñen-dilo ty mpandrabioñe
\q1 naho lafa ty lambosin-dagola.
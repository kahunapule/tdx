\c 25
\q1
\v 1 Tovo’ ty razan-tsaontsi’
\q1 i Selomò iretiañe,
\q1 o nitsikombean-droandria’
\q1 i Kez’kia, mpanjaka’ Iehodao.
\q1
\v 2 Engen’Añahare ty mampikafi-draha,
\q1 naho volonahe’ o mpanjakao
\q1 ty mañotsohotso.
\q1
\v 3 Ty haabo’ i likerañey,
\q1 ty halale’ ty tane toy,
\q1 zay ty hasaro-pitsikarahañe
\q1 ty arofom-panjaka.
\q1
\v 4 Afaho amo volafotio ty taim-pira’e,
\q1 le ho amam-panefea’e finga ty mpanefe;
\q1
\v 5 asitaho añatrefa’ i mpanjakay
\q1 o tsereheñeo,
\q1 le hijadoñe an-kavantañañe
\q1 ty fiambesa’e.
\q1
\v 6 Ko mañonjom-bata
\q1 añatrefa’ i mpanjakay eo,
\q1 ndra mijohañe an-toe’ o aman-kasiñeo;
\q1
\v 7 Hàmake te anoeñe ama’o ty hoe:
\q1 Miheova mb’aolo atoa,
\q1 ta te hareke añatrefa’ o roandriañe
\q1 niisam-pihaino’oo,
\q1
\v 8 ko malisa hanese sisy;
\q1 fa inoñe ty hanoe’o ampara’e,
\q1 t’ie ampisalara’ indatiy?
\q1
\v 9 Mifandahara hey am’indatiy
\q1 le ko borahe’o ty tsikenta’ ondaty;
\q1
\v 10 tsy mone hinje’e te mahajanjiñe,
\q1 vaho tsy ho modo ty halolo-lahi’o.
\q1
\v 11 Hoe raketa volamena
\q1 niravaheñe volafoty
\q1 ty saontsy soa mañeva.
\q1
\v 12 Hoe bange volamena naho
\q1 ravake volamena ki’e,
\q1 ty endake an-kihitse
\q1 an-dravembia mahafijanjiñe.
\q1
\v 13 Hambañe ami’ty hanintsim-panala
\q1 am-bolam-binta
\q1 ty ìrake lili-po amo mpañirak’ azeo;
\q1 ie ampanintsiñe’e ty arofo’ o talè’eo.
\q1
\v 14 Hoe rahoñe miharo tioke
\q1 tsy amañ’orañe
\q1 ty misenge ravoravo tsy atolo’e.
\q1
\v 15 Mete handreketse ty mpifehe
\q1 ty fahaliñisañe,
\q1 naho mahafipoza-taolañe
\q1 ty fisaontsy malea.
\q1
\v 16 Ihe tendreke tantele,
\q1 mikama ze mahaeneñe,
\q1 kera habodàja’o te mitipak’ eratse.
\q1
\v 17 Soa re te tsy siak’ añ’akiban-drañe’o ao o fandia’oo,
\q1 tsy mone ho etsak’ azo, vaho ho heje’e.
\q1
\v 18 Hoe kobaiñe, naho fibara,
\q1 vaho ana-pale masioñe
\q1 ty manara-bande ama’ ondaty.
\q1
\v 19 Hoe nife folake ndra fandia mikoletra
\q1 ty fiatoañe ami’ty mpamañahy
\q1 an-tsam-poheke.
\q1
\v 20 Hoe mañafa-tsaroñe
\q1 añ’andro manintsy,
\q1 ndra ty vinegra nalaro sokay
\q1 ty mibeko ami’ty milendèñe.
\q1
\v 21 Ie saliko ty rafelahi’o,
\q1 anjotso mahakama;
\q1 ie taliñiereñe, fahano rano;
\q1
\v 22 zay ty hamotria’o foroha mirekake
\q1 añ’ambone’e eo,
\q1 vaho hanambe azo t’\nd Iehovà\nd*.
\q1
\v 23 Minday orañe ty tiok’ avaratse,
\q1 naho minday laharañe miloroloro
\q1 ty lela manao tsikony.
\q1
\v 24 Hàmake himoneñe
\q1 añ’ilan-tampenak’ ao,
\q1 ta te añ’anjomba mitraoke
\q1 aman-drakemba mpitrabike.
\q1
\v 25 Hoe rano manintsy
\q1 ami’ty maran-drano,
\q1 ty talily soa boak’an-tsietoitàne añe.
\q1
\v 26 Hoe rano manganahana
\q1 nileoren-ditsake,
\q1 naho vovoñe nitivaeñe,
\q1 ty vantañe miheve ty lo-tsereke.
\q1
\v 27 Tsy mahasoa te mikama tantele maro,
\q1 vaho tsy enge’o t’ie mandrenge vatañe.
\q1
\v 28 Hoe ty fiboroboñafañe an-drova
\q1 tsy aman-kijoly,
\q1 t’indaty tsy maha-lie-batañe
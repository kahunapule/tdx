\c 21
\q1
\v 1 Hoe kadahan-drano am-pità’ \nd Iehovà\nd*
\q1 ty arofo’ i mpanjakay; tehafe’e an-tsatri’e.
\q1
\v 2 Mahity am-pihaino’ ondaty o sata’eo;
\q1 fe Mpandanja arofo t’\nd Iehovà\nd*.
\q1
\v 3 No’ \nd Iehovà\nd* ambone’ ty soroñe
\q1 ty havañonañe naho ty hatò.
\q1
\v 4 Fihaino mievoñevoñe
\q1 naho arofo miebotse:
\q1 ro failo’ o lo-tserekeo—hakeo izay.
\q1
\v 5 Minday havokarañe ty fisafiri’
\q1 o mavitrikeo;
\q1 fe mitarike mb’am-pilàñe
\q1 ty fanaentàeñañe.
\q1
\v 6 Ty ahazoam-bara am-pamelem-pandañitse
\q1 le evoñe mihelañe mb’am-pikoromahañe.
\q1
\v 7 Ho kozozoteñe añe o lo-tserekeo
\q1 ty amo fijoia’eo,
\q1 fa ifoneña’ iareo ty tsy hanao ty hiti’e.
\q1
\v 8 Mikelokeloke ty lala’ ondaty mengoke;
\q1 fe mahity ty fitoloña’ ty malio añ’arofo.
\q1
\v 9 Hàmake te mitoboke
\q1 an-kotson-tapenak’ ao,
\q1 ta te miharo akiba aman-drakemba
\q1 tea-trabike.
\q1
\v 10 Mipay haratiañe ty tro’ i tsivokatsey,
\q1 fa tsy mahaonin-tretrè 
\q1 am-pihaino’e ty rañe’e.
\q1
\v 11 Ie lafañe ty mpañìnje,
\q1 mihamahihitse t’ie trentrañe,
\q1 ie anareñe ty mahihitse,
\q1 mitombo ty hilala’e.
\q1
\v 12 Misamba ty akiba’ i lo-tserekey
\q1 ty vantañe;
\q1 avari’e mb’am-piantoañe i tsivokatsey.
\q1
\v 13 I manjenjen-dravembia
\q1 ami’ty fitoreo’ o rarakeo,
\q1 ty mbe hikaike fe tsy ho toiñeñe.
\q1
\v 14 Fañanintsin-kaviñerañe
\q1 ty ravoravo añ’etake,
\q1 naho filoa-tiñake ty vokàñe añ’araña ao.
\q1
\v 15 Ie anoeñe ty hatò, ehake o vañoñeo,
\q1 fe mangebahebake o mpikitroke haratiañeo.
\q1
\v 16 Hitofa am-pivorian-dolo ao t’indaty mandrike amy lalan-kilalay.
\q1
\v 17 H’ondaty poi’e ty mpitea haravoañe;
\q1 tsy ho mpañaleale ty mpikoko divay
\q1 naho menake.
\q1
\v 18 Vilin’ai’ ty vantañe ty tsivokatse,
\q1 le tsoa’ ty vañoñe ty mpamañahy.
\q1
\v 19 Hàmake t’ie mimoneñe
\q1 an-dratraratra añe,
\q1 ta t’ie miharo aman-drakemba
\q1 mandietse naho mora boseke.
\q1
\v 20 Mihaja añ’anjomba’ o mahihitseo
\q1 ty vara sarotse naho ty menake;
\q1 fe abotse’ ty dagola o azeo.
\q1
\v 21 Manjo haveloñe naho havañonañe
\q1 vaho hasiñe
\q1 ty mitoha havantañañe naho fiferenaiñañe.
\q1
\v 22 Mitroatse an-drovam-panalolahy
\q1 ty mahihitse, vaho arotsa’e
\q1 ty hafatrarañe niatoa’e.
\q1
\v 23 Mitan-ty fiai’e tsy ho am-poheke
\q1 ty mahambeñe falie naho fameleke.
\q1
\v 24 Manivetive ty añara’e avao ty mpirohake naho mpievoñevoñe ;
\q1 ie mitoloñe am-pitrotroaboha’e.
\q1
\v 25 Mañe-doza amy tembo ty fañiria’e,
\q1 amy te tsy mete mitoloñe o taña’eo.
\q1
\v 26 Hadrao lomoñandro ty lahiaga,
\q1 fe matarike ty vantañe, tsy mangazoñe.
\q1
\v 27 Tiva ty fisoroña’ o tsivokatseo;
\q1 àntsake te engae’e miharo kinia.
\q1
\v 28 Hikenkañe ty mpitalily vìlañe,
\q1 fe mitolom-pitaroñe ty mañaoñe.
\q1
\v 29 Manao tarehe mahavany ty rati-tsereke,
\q1 fe itsakorea’ ty vantañe ty hombà’e.
\q1
\v 30 Tsy eo ty hihitse,
\q1 ndra ty faharendrehañe,
\q1 ndra ty safiry mahafiatreatre am’\nd Iehovà\nd*.
\q1
\v 31 Hentseñeñe ho ami’ty androm-pihotakotahañe ty soavala,
\q1 fe a \nd Iehovà\nd* ty fandrebahañe.
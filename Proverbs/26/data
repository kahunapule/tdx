\c 26
\q1
\v 1 Hoe fanala añ’asara,
\q1 ndra orañe an-tsam-pitatahañe,
\q1 ty tsy fañevà’ i dagolay fiasiañe.
\q1
\v 2 Hoe ty fikepakepaha’ ty hitikitike
\q1 naho ty fitiliñam-polinjà,
\q1 ty tsy ipetaham-patse
\q1 te tsy amam-bente’e.
\q1
\v 3 Ty fikiso ho ami’ty soavala,
\q1 naho ty laboridy ho ami’ty borìke,
\q1 vaho ty kobaiñe ho an-dambosi’ i dagola.
\q1
\v 4 Ko toiñe’o ami’ty hanè’e i seretse,
\q1 hera hanahak’ aze.
\q1
\v 5 Valeo mañeva’ i hagegea’ey ty dagola,
\q1 tsy mone hahihitse ami’ty maso’e.
\q1
\v 6 Hoe mañitsike tomboke
\q1 naho migenoke voreke,
\q1 ty mampisangitrike taratasy
\q1 am-pitàn-dagola.
\q1
\v 7 Maletraletra ty fandia’ i kepeke,
\q1 naho ty razan-drehak’ am-bava’
\q1 o seretseo.
\q1
\v 8 Hoe mañombe vato am-piletse,
\q1 ty miasy i gegegege.
\q1
\v 9 Hoe fatike mipok’ an-taña’ i jike,
\q1 ty razan-drehak’ am-bava’ i dagola.
\q1
\v 10 Ie mampitoloñe ty seretse,
\q1 le manahake te mañeke mpandrioñe.
\q1
\v 11 Hoe amboa mimpoly ami’ty loa’e,
\q1 ty dagola mamereñe ty hagegea’e.
\q1
\v 12 Tsy fa nahaisake ondaty mahihitse
\q1 am-pihaino’e hao rehe?
\q1 bey ty fitamà’ i seretsey ta ty aze.
\q1
\v 13 Hoe ty votro,
\q1 Inao liona ty an-damoke eo!
\q1 Midada an-dalañe ey ty liona!
\q1
\v 14 Manahake ty figavingavin-dalañe
\q1 amo soavili’eo,
\q1 ty tembo am-pandrea’e eo.
\q1
\v 15 Ajo’ i votro am-po finga ao ty taña’e,
\q1 fe tsy lefe’e ty minday aze mb’am-bava’e.
\q1
\v 16 Mahihitse ami’ty maso’e ty tembo,
\q1 te ami’ty fito-lahy manoiñe
\q1 an-kavantañañe.
\q1
\v 17 Hambañ’ ami’ty mitsepak’ amboa an-tsofi’e,
\q1 ty mpandrioñe mihilintsioñe
\q1 ami’ty aly tsy aze.
\q1
\v 18 Hoe ty derendereñe mañiririñe
\q1 raha mibelañe, naho ana-pale,
\q1 vaho fampihomahañe,
\q1
\v 19 ty mamitake ondaty ami’ty hoe:
\q1 Nisolesole avao raho.
\q1
\v 20 Mate ty afo tsy aman-katae,
\q1 modo ka ty dabasida tsy aman-tsikotsiko.
\q1
\v 21 Hoe sarebò ami’ty foroha mirekake,
\q1 naho hatae ami’ty afo,
\q1 ty famiaña’ i mpanao tsikoniy
\q1 hañolaña’e aiñe.
\q1
\v 22 Hoe kenoke mafiry
\q1 ty fivolam-pitàngogo,
\q1 ie migodoñe mb’añ’ova lalek’ ao.
\q1
\v 23 Hoe valàñe-tane nihamineñe
\q1 taim-piram-bolafoty
\q1 ty fameleke ampirehetan-
\q1 kelok’ an-troke ao.
\q1
\v 24 Añonohonoa’ ty famele’e i falaiña’ey,
\q1 fe añaja’e famañahiañe ty an-tro’e ao.
\q1
\v 25 Ndra t’ie mirehake fañisohañe,
\q1 ko iantofa’o,
\q1 fa pea tiva fito ty an-tro’e ao.
\q1
\v 26 Aeta’e am-pitake ty halò-tsere’e,
\q1 fe hiboak’ am-pivory ao ty haloloa’e.
\q1
\v 27 Higodoñe an-koboñe ao ty nihaly aze,
\q1 himpoly ama’e ty vato navarimbari’e.
\q1
\v 28 Heje ty famele’ i remborake o jinoi’eo,
\q1 mampianto ka ty falie manao kabeake.
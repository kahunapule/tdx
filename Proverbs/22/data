\c 22
\q1
\v 1 Paiaeñe mandikoatse ty vara jabajaba
\q1 ty añarañe soa,
\q1 vaho ambone’ ty volafoty
\q1 naho ty volamena ty fañisohañe.
\q1
\v 2 Ty ihambaña’ ty mpañefoefo
\q1 naho ty rarake:
\q1 songa sata’ \nd Iehovà\nd* Andrianamboatse.
\q1
\v 3 Mizò hankañe ty maharendreke
\q1 vaho mipalitse,
\q1 fe misorok’ avao ty seretse
\q1 vaho liloveñe.
\q1
\v 4 Ty tambem-piambaneañe
\q1 naho ty fañeveñañe am’ \nd Iehovà\nd*,
\q1 ro vara naho hasiñe vaho haveloñe.
\q1
\v 5 An-dala’ ty mengoke
\q1 ty fatike naho ty fandrike;
\q1 ihankaña’ ty mahambem-piaiñe.
\q1
\v 6 Anaro ty ajaja ty lala’ homba’e,
\q1 le tsy handriha’e te bey.
\q1
\v 7 Fehè’ ty mpañaleale ty rarake,
\q1 ondevo’ ty mampisongo ty mpisongo.
\q1
\v 8 Handrofotse haemberañe
\q1 ty mitongy hatsivokarañe,
\q1 vaho hipoke ty kobain-kaboseha’e.
\q1
\v 9 Soa tata ty matarike,
\q1 amy te andiva’e mahakama ty rarake.
\q1
\v 10 Soiho añe o mpañìnjeo,
\q1 le hibioñe ty mah’ankoheke;
\q1 hijihetse ka ty sotasota naho inje.
\q1
\v 11 Rañe’ ty mpanjàka
\q1 ty mpikoko arofo-malio
\q1 vaho rei-tave ty saontsi’e.
\q1
\v 12 Mihaja hilala o fihaino’ \nd Iehovà\nd*o,
\q1 fe havalintsingora’e
\q1 ty fivola’ o mpamañahio.
\q1
\v 13 Hoe ty votro: Liona ty alafe ao!
\q1 havetra’e an-dalañe ey iraho.
\q1
\v 14 Kadaha laleke ty vava’ i tsimirirañey;
\q1 mihotrak’ ao ze iviñera’ \nd Iehovà\nd*.
\q1
\v 15 Mifehefehe an-tro’ ty ajalahy ao
\q1 ty hagegeañe,
\q1 f’ie anoe’ ty kobaim-pandilovañe soike.
\q1
\v 16 Songa mahararake ty famorekekeañe
\q1 o rarakeo hanontonan-teña,
\q1 naho ty fanolorañe ami’ty mpañaleale.
\q1
\v 17 Atokilaño ty ravembia’o
\q1 naho janjiño ty fitaro’ o mahihitseo;
\q1 vaho itsakoreo o fañòhakoo,
\q1
\v 18 Toe mahasoa azo te hampireketa’o,
\q1 soa t’ie ho veka’e am-pivimbi’o.
\q1
\v 19 Soa te hatokisa’o t’\nd Iehovà\nd*,
\q1 ty nampaharendrehako azo anindroany,
\q1 eka ihe ‘nio!
\q1
\v 20 Tsy fa nanokirako famereañe
\q1 naho fampandrendrehañe telopolo?
\q1
\v 21 hampalangesañe ama’o ty hiti’e
\q1 naho ty hatò,
\q1 hahatoiña’o an-katò ty nañirak’azo.
\q1
\v 22 Ko kamere’o o rarakeo amy te poie,
\q1 ko demohe’o an-dalambey eo
\q1 ty mpisotry;
\q1
\v 23 fa mihalaly ho a iareo t’\nd Iehovà\nd*;
\q1 vaho ho tavane’e ty fiai’
\q1 ze mitavañe am’iereo.
\q1
\v 24 Ko mirañetse amo mandoviakeo,
\q1 vaho ko mirekets’amy t’indaty miforoforo.
\q1
\v 25 kera ho zatse o sata’eo,
\q1 vaho hifehefehe am-pandrik’ ao ty fiai’o.
\q1
\v 26 Ko mpiamo mpanò-tañañe
\q1 ndra miantoke mpisongoo.
\q1
\v 27 Naho tsy ama’o ty hañavaha’o aze,
\q1 akore te hasinto’e i tihy ambane’oy?
\q1
\v 28 Ko avi’o ty vorovoro haehae
\q1 najadon-droae’oo,
\q1
\v 29 Mahaoniñe ondaty mavitrike
\q1 am-pitoloña’e hao irehe?
\q1 ho mpitorom-panjàka re,
\q1 tsy hijohañe aolo’ o tsotrao.
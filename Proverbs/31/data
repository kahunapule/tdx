\c 31
\q1
\v 1 Ty enta’ i Lemoela Mpanjaka,
\q1 ty onin-drehake ­nanaren-drene’e aze:
\q1
\v 2 Anhan ry anako!
\q1 Anhan ry anake tañ’ ovako ao!
\q1 Anhan ry anako nafantoko!
\q1
\v 3 Ko atolo’o aman’ ampela ty haozara’o,
\q1 ndra amo mpandrotsake mpanjakao o sata’oo.
\q1
\v 4 Tsy mañeva ty mpanjaka, ry Lemoela,
\q1 tsy sazo’ i mpanjakay ty mikama divay,
\q1 ndra o mpamelek’ arivoo
\q1 ty hilelalela toake;
\q1
\v 5 kera hinoñe naho handikoke i liliy
\q1 vaho hañamengoke
\q1 ty zo’ o anan-kasotriañeo.
\q1
\v 6 Anjotsò toake ty heta’e,
\q1 vaho divay ty voretra añ’arofo,
\q1
\v 7 angao hinon-dre
\q1 hañaliñoa’e ty hararaha’e,
\q1 tsy ho tiahy ka o hasotria’eo.
\q1
\v 8 Manokafa falie hisolo ty moañe,
\q1 ho ami’ty zo’ o anam-pamàrañe iabio.
\q1
\v 9 Manokafa falie
\q1 vaho mizakà an-kahiti’e;
\q1 ambeno ty zo’ o rarake naho mavomavoo.
\s1 Figadoña’e: Tolorañ’Asy ty Rakemba\f + \fr 31:10 \ft milahatse ami’ty abode hebreo ty 10-31.\f*
\q1
\v 10 Ia ty mahaonin-drakemba mañeva?
\q1 Ie sarotse te amo safirao.
\q1
\v 11 Atokisa’ ty trom-bali’e,
\q1 ie tsy ho po-vara.
\q1
\v 12 Hasoa’e fa tsy mañànto,
\q1 amy ze hene andro fiveloma’e.
\q1
\v 13 Paia’e ty volon-añondry
\q1 naho ty vinda,
\q1 vaho an-kafaleañe ty ifanehafa’e am-pitàñe.
\q1
\v 14 Manahake o lakam-pañondrañeo,
\q1 boak’añe ty añandesa’e mahakama.
\q1
\v 15 Mitroatse te mbe haleñe,
\q1 hamahañe o keleia’eo,
\q1 vaho handiva amo anak’ ampata’eo.
\q1
\v 16 Ereñerè’e ty teteke vaho vilie’e;
\q1 ambolea’e tanem-­bahe ami’ty vokam-pità’e.
\q1
\v 17 Midian-kafatrarañe,
\q1 naho ampaozare’e o sira’eo.
\q1
\v 18 Oni’e te soa o balibalie’eo,
\q1 tsy mikipe haleñe i failo’ey.
\q1
\v 19 An-dravem-pità’e ty fañareta’e,
\q1 le tana’e an-delam-pità’e ty antsòli’e.
\q1
\v 20 Velare’e amo rarakeo ty sira’e,
\q1 vaho ahiti’e amo mavomavoo o fita’eo.
\q1
\v 21 Tsy hembaña’e i fanalay
\q1 amo keleia’eo;
\q1 fa songa misiki-mañabasà o ana’eo.
\q1
\v 22 Anjaira’e saroñe ty vata’e,
\q1 hene leny naho malòmavo o siki’eo.
\q1
\v 23 Fohiñe an-dalam-bey eo ty vali’e,
\q1 ie mitrao-piambesatse
\q1 amo androanavi’ i taneio.
\q1
\v 24 Mitenoñe lamba leny re vaho aleta’e,
\q1 tolora’e sokotry o mpanao takinakeo.
\q1
\v 25 Haozarañe naho havantañañe
\q1 ro fisiki’e, itohafa’e ty ho avy.
\q1
\v 26 Sokafe’e an-kihitse ty falie’e,
\q1 le fañòham-patarihañe
\q1 ty am-pivimbi’e eo.
\q1
\v 27 Halahalae’e soa o satan-keleia’eo,
\q1 vaho tsy kamae’e ty mofon-kavotroañe.
\q1
\v 28 Miongake o ana’eo ­mañandriañ’ aze,
\q1 naho mandrenge aze i valie’ey.
\q1
\v 29 Maro ty ampela manao soa,
\q1 fe fonga ilikoara’o.
\q1
\v 30 Mpamañahy ty hasoa vintañe,
\q1 kòake ty hamotramotràñe,
\q1 fe rengèñe ty rakemba mañeveñe
\q1 am’ \nd Iehovà\nd*.
\q1
\v 31 Atoloro aze ty havokaram-pità’e!
\q1 le handrenge aze an-dalam-bey eo
\q1 o sata’eo.
\b
\c 8
\s1 Ty Falalà’ i Hihitse
\q1
\v 1 Tsy mikoike hao ty hihitse,
\q1 tsy mañonjom-piarañanañañe hao
\q1 ty hilala?
\q1
\v 2 An-kaboañe ey, añ’olon-dalañe eo, am-pitsileañe eo ty ijohaña’e;
\q1
\v 3 añ’ilan-dalam-bein-tsariran-drova eo
\q1 ami’ty fiziliha’ o lalam-beio
\q1 ty ikoha’e ty hoe:
\q1
\v 4 Ry ondatio, ikanjiako,
\q1 ty feoko mb’amo ana’ ondatio.
\q1
\v 5 Ry trentrañeo, mioha hakarafitoañe;
\q1 naho, ry seretseo, mandrendreha an-troke.
\q1
\v 6 Mitsanoña hitaroñako raha
\q1 aman-kasiñe;
\q1 vaho hañakatse volam-bantañe
\q1 kanao misokake o soñikoo;
\q1
\v 7 Hivolan-katò ty vavako;
\q1 fa tiva amo soñikoo o haratiañeo.
\q1
\v 8 Songa mahity o entam-bavakoo,
\q1 tsy ama’e ty mikeloke
\q1 ndra mengoke.
\q1
\v 9 Ie vantañe amy mahihitsey vaho mahity ami’ty maha-onin-kilala.
\q1
\v 10 Rambeso o fañòhakoo, fa tsy volafoty; naho ty hilala fa tsy volamena nitsoheñe;
\q1
\v 11 Fa lombolombo’ o hangeo ty hihitse,
\q1 vaho tsy eo ty salalaeñe mañirinkiriñ’aze.
\q1
\v 12 Zaho, hihitse, ro miharo-toboke
\q1 ami’ty filieram-batañe,
\q1 vaho manjo hilala naho fitalifirañe.
\q1
\v 13 Malain-karatiañe ty fañeveñañe am’ \nd Iehovà\nd*.
\q1 hejeko ty firengeañe, ty fibohabohañe,
\q1 ty satan-karatiañe, naho ty vava mitera.
\q1
\v 14 Amako ty fanoroañe,
\q1 naho ty hihitse do’e,
\q1 Zaho o hilalao; ahy o haozarañeo.
\q1
\v 15 Zaho ty ifehea’ o mpanjakao,
\q1 naho anoa’ o mpifeheo lily vantañe.
\q1
\v 16 Zaho ty ifeleha’ o mpifelekeo
\q1 naho o roandriañeo,
\q1 ze hene mpizaka-to.
\q1
\v 17 Kokoako ze mikoko ahiko, naho
\q1 handrèndrek’ ahy ze mitsoek’ ahy.
\q1
\v 18 Rekets’ amako ty vara naho ty asiñe;
\q1 hanàñañe tsy modo naho havañonañe.
\q1
\v 19 Soa te amo volamenao ty havokarako
\q1 eka ndra volamena ki’e,
\q1 vaho ambone’ ty volafoty jinoboñe
\q1 o firegoregoakoo.
\q1
\v 20 Manjotik’ an-dalam-bantan-draho,
\q1 añivo o oloñolon-kavantañañeo,
\q1
\v 21 hampandovàko vara o mpikoko ahio, naho hatseheko o kipondi’ iareoo.
\s1 I Hihitse tam-Pifotorañe añe\f + \fr 8:22  \ft Jaona 1.1-3; Its 30:4; Ko I 1:24,30\f*
\q1
\v 22 Tsinene’ \nd Iehovà\nd* raho
\q1 ho fifotoran-dala’e,
\q1 ty valoham-pitoloña’e haehae zay.
\q1
\v 23 Tsietoimoneke zay ty nañorizañ’ ahiko,
\q1 tam-baloha’ey,
\q1 taolo te nioreñe ty tane toy.
\q1
\v 24 Ie mboe tsy teo o lalekeo ty niterahañ’ ahy,
\q1 ie mboe tsy nidoadoañan-drano
\q1 o loharanoo.
\q1
\v 25 Ie mboe tsy nipetake o vohitseo,
\q1 taolo o tambohoo, te naterake;
\q1
\v 26 Ie mboe tsy niforoñe’e ty tane toy
\q1 naho o hivokeo,
\q1 ndra ty deboke valoha’ ty tane toy.
\q1
\v 27 Ie nampijadoñe o likerañeo,
\q1 teo raho,
\q1 Ie nanokitse ty bontoly
\q1 ami’ty tarehe’ i lalekey eñe,
\q1
\v 28 Ie natobe’e an-toe’e ey o likerañ’ amboneo,
\q1 naho nampitosire’e o loha-rano’ i làlekeio.
\q1
\v 29 Ie nifahera’e i riakey,
\q1 tsy handilara’ o ranoo i nandilia’ey;
\q1 ie tinendre’e o faha-ty tane toio,
\q1
\v 30 Le nirekets’ ama’e raho fa natokisañe, naho nampifaleako lomoñandro,
\q1 nainai’e nirebek’ aolo’e.
\q1
\v 31 Nihisa an-tanem-pimoneña’e
\q1 vaho nahaehak’ ahy o ana’ ondatio.
\q1
\v 32 Ie amy zao, ry anake, mitsendreña ahy:
\q1 Haha ze mañorike o lalakoo.
\q1
\v 33 Mitsanoña fañòhañe
\q1 naho mahihira, vaho ko mifoneñe.
\q1
\v 34 Haha t’indaty mitsendreñe ahy,
\q1 ty misary nainai’e an-dalam-beiko eo
\q1 mandiñe an-dahin-dalako eo.
\q1
\v 35 Ze tendrek’ ahiko tendre-kaveloñe,
\q1 vaho tolora’ \nd Iehovà\nd* fañisohañe;
\q1
\v 36 Fe ze losotse ahy mijoy vatañe;
\q1 fonga mikoko havilasy ze malaiñe ahy.
\c 15
\q1
\v 1 Mampitolike habosehañe
\q1 ty rehake malea,
\q1 fe mitrobo haviñerañe ty volam-peha’e.
\q1
\v 2 Mitolon-kilala an-katò ty famele’ i mahihitse,
\q1 fe mipororoake hagegeañe
\q1 ty vava’ i dagola.
\q1
\v 3 Manitsike ze hene toetse
\q1 o fihaino’ \nd Iehovà\nd*o,
\q1 misary ty raty naho ty soa.
\q1
\v 4 Hataen-kaveloñe ty fameleke mamere,
\q1 fe mampikoritoke troke
\q1 naho ama’e ty hamengohañe.
\q1
\v 5 mañìnje ty fañòhan-drae’e ty dagola,
\q1 fe mahilala ty mañaoñ’ anatse.
\q1
\v 6 Vara bey ty añ’anjomba’ o vañoñeo,
\q1 fe manolo-tsotry
\q1 ty tombom-baro’ i lahiaga.
\q1
\v 7 Mampiboele hilala
\q1 ty fivimbi’ o mahihitseo;
\q1 fe tsy zay ty tro’ i dagola.
\q1
\v 8 Veta am’ \nd Iehovà\nd*
\q1 ty fisoroña’ o lo-tserekeo,
\q1 fe ifalea’e ty halali’ o vantañeo.
\q1
\v 9 Tiva am’ \nd Iehovà\nd* ty taro’ i lahiaga,
\q1 fe kokoa’e ty mañean-kavantañañe.
\q1
\v 10 Mampalovilovy
\q1 ty mandrìke amy lalañey te lafaeñe,
\q1 mikoromake ty malaiñ’ endake.
\q1
\v 11 Mivañavaña añatrefa’ \nd Iehovà\nd*
\q1 ty tanen-dolo naho i tsikeokeoke,
\q1 sandrake ty arofo’ ondaty!
\q1
\v 12 Tsy kokoa’ ty mpanive­tive te ereteñe;
\q1 tsy tilihe’e ty mahihitse.
\q1
\v 13 Mampaviake vintañe ty arofo misomobotsòboke,
\q1 fe mahafola-paiañe ty troke ngoma.
\q1
\v 14 Mpitsoeke hilala ty troke maharendreke,
\q1 fe mampibotseke hagegeañe
\q1 ty vava’ i dagola.
\q1
\v 15 Fonga mavoiñe ty andro’ o misotrio,
\q1 fe mitolon-tsabadidake ty arofo minembanembañe.
\q1
\v 16 Hàmake ty kedeke mitrao-pañeveñañe
\q1 am’ \nd Iehovà\nd*,
\q1 ta ty vara-bey reketse hekoheko.
\q1
\v 17 Kitra’e anjotsoañe añañe
\q1 am-pikokoañe,
\q1 ta te anozoañe temboay vinondrake am-palaiñañe.
\q1
\v 18 Mitrobo hotakotake ty mpiloa-tiñake,
\q1 fe mampipendreñe fifandierañe
\q1 ty malaon-kaviñerañe.
\q1
\v 19 Iremberembeam-patike
\q1 te añ’oloñolo’ i votro,
\q1 fe dinamoke ty lala’ i vañoñey.
\q1
\v 20 Mahafale an-drae ty anake mahihitse,
\q1 fe mañìnje rene t’indaty gege.
\q1
\v 21 Hagegeañe ty mahaehake i seretse,
\q1 fe vantan-dia t’indaty mahilala.
\q1
\v 22 Milesa ty safiry po-panolo-kevetse,
\q1 fe mahaeneke te maro mpanoro.
\q1
\v 23 Mahafale ondaty te mahafanoiñe
\q1 ty falie’e,
\q1 akore ty hasoa’ ty saontsy tandrife.
\q1
\v 24 Mañambone ty lala’ o mahihitseo,
\q1 iholiara’e i tsikeokeoke ambane ao.
\q1
\v 25 Hombota’ \nd Iehovà\nd* ty akiba’
\q1 o mpirengevokeo,
\q1 fe ajado’e ty efe-tane’ i vantotsey.
\q1
\v 26 Tiva am’ \nd Iehovà\nd* o fikitrofañeo,
\q1 fe hiringiry ty saontsy mampanintsy.
\q1
\v 27 Manolo-tsotry ty akiba’e
\q1 ty mamory an-katramo,
\q1 fe ho veloñe ty malaim-bokàñe.
\q1
\v 28 Mañereñere ty hanoiña’e
\q1 ty arofo’ i vantañey,
\q1 fe mampipororoake haratiañe
\q1 ty falie’ i lahiaga.
\q1
\v 29 Lavitse o raty tserekeo t’I\nd ehovà\nd*,
\q1 fe janji’e ty halali’ o vañoñeo\f + \fr 15:29  \ft Rzs 28:9\f*.
\q1
\v 30 Mahafale arofo ty fihaino miloeloe,
\q1 vaho solik’ an-taolañe ty talily soa.
\q1
\v 31 Amo mahihitseo ty himoneña’ ty aman-dravembia mitsendreñe
\q1 anatse mahaveloñe.
\q1
\v 32 Mañìnje ty vata’e ty malaiñ’ endake,
\q1 fe manonton-kilala
\q1 ty mitsatsike fanoroañe.
\q1
\v 33 Fañòhañe hihitse ty fañeveñañe
\q1 am’ \nd Iehovà\nd*,
\q1 miaolo ty asiñe te mireke.
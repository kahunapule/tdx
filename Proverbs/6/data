\c 6
\s1 Hatahata amo Hagegeañeo
\q1
\v 1 O anake, ie nampipok’ antoke am’ondatio,
\q1 lehe nañoho-pitàñe hitsoake
\q1 ty ambahiny,
\q1
\v 2 ie finandri’ ty entan-tsoñi’o, vinandibandi’ ty fireham-bava’o,
\q1
\v 3 Ano zao, ty anake toke: Mivotsora, ie fa nihotrak’ am-pità’ ondatio: akia, mireha;
\q1 imaneo halaly indatiy!
\q1
\v 4 Ampifoneño roro o maso’oo, tsy hidrodreke o vohomaso’oo.
\q1
\v 5 Mibolitira hoe hirañe an-tañañe,
\q1 naho hoe kibo am-pitàm-pikehe.
\q1
\v 6 Akia mb’ami’ty vitike, ry tembo,
\q1 haraharao o sata’eo vaho mahihira!
\q1
\v 7 Ie tsy amam-pifehe, tsy amam-pisary,
\q1 tsy amam-pandily,
\q1
\v 8 fe kotepè’e ami’ty asara ty hane’e,
\q1 vaho atonto’e am-pitatahañe
\q1 o lintse’eo.
\q1
\v 9 Pak’ ombia rehe te mbe hitozoke,
\q1 ty mpitsorotake tia?
\q1 Ombia t’ie hitroatse amy firoroa’o?
\q1
\v 10 Mikonkòñe kedeke, miroro tsi-ampe, mifehefare hitofa’o heike:
\q1
\v 11 le hiambotraha’ ty hararahañe
\q1 hoe malaso,
\q1 vaho ty hapoiañe hoe lahifihaty.
\q1
\v 12 Ty lahi-tembo naho i lahiaga:
\q1 i mpañariok’ am-bava vìlañey,
\q1
\v 13 ami’ty maso mipie,
\q1 an-tomboke mitsao tane,
\q1 an-drambo-taña manondrotondro,
\q1
\v 14 ie am-pikitrohan-draty an-tro’e nainai’e, ro mbore mikilily,
\q1 mitolom-pamitse fifalaiñañe;
\q1
\v 15 Aa le, hiambotraha’ ty hankàñe
\q1 ami’ty manao zao le ho demoke
\q1 tsy lefe jangañeñe.
\q1
\v 16 Eneñe ty raha heje’ \nd Iehovà\nd*, Eka, fito ro tiva ama’e:
\q1
\v 17 ty fihaino mievoñevoñe,
\q1 ty fameleke mandañitse,
\q1 ty fitàñe mampiori-dio-maly,
\q1
\v 18 ty troke mikitro-karatiañe, ty fandia mifajifajy mb’an-katsivokarañe,
\q1
\v 19 ty mpitalily vilañe, mikofòke lañitse, naho ty mampiboele fifankalaiñañe an-drolongo’e.
\q1
\v 20 O anake, ambeno ty lilin-drae’o,
\q1 vaho ko apo’o ty fañòhan-drene’o.
\q1
\v 21 Ifeheo an-tro’o ao nainai’e; rohizo am-bozo’o eo.
\q1
\v 22 Hiaoloa’e te mijelanjelañe, ie màndre, hambena’e;
\q1 tsekake le ivesovesoa’e.
\q1
\v 23 Toe failo o lilio,
\q1 naho hazavàñe t’i Hake\f + \fr 6:23  \ft Sab 119:105\f*, vaho lalan-kaveloñe o endake fanoroañeo.
\q1
\v 24 Hikalañe azo tsy homb’ amy tsimirirañey, ami’ty lela-malama’ i karapiloy.
\q1
\v 25 Ko irie’o an-troke
\q1 ty hamontramontra’e,
\q1 asoao tsy ho tsepahe’ ty vohomaso’e.
\q1
\v 26 Vonga-mofo ty tamben-tsimirirañe,
\q1 fa naho vali’ ondaty,
\q1 le i fiaiñe sarotsey ty itsindroha’e.
\q1
\v 27 Naho otroñe’ ondaty añ’araña’e ao ty afo,
\q1 tsy hirehetse hao ty saro’e ?
\q1
\v 28 Mete lia’ondaty hao ty vae mirekake,
\q1 tsy hahamae’ o fandia’eo?
\q1
\v 29 Zay ty fifandian-tihy
\q1 ami’ty vali’ ondaty:
\q1 tsy mete tsy liloveñe ty mitsapa aze.
\q1
\v 30 Tsy injè’ ondatio ty mpampikametse
\q1 te mikizo hampahaeneñe ty fiai’e saliko,
\q1
\v 31 fa ndra ie, naho tsepake,
\q1 ro hañavake im-pito,
\q1 fonga hondroha’e ze vara añ’akiba’e ao.
\q1
\v 32 Akore ty hagegea’ ty mañarapilo
\q1 an-drakemba:
\q1 fa sata’ ty handrotsa-batañe.
\q1
\v 33 Vono-troboke naho hasalarañe ty ho zoe’e, vaho tsy ho faopaoheñe ka i inje’ey.
\q1
\v 34 Mampiforoforo ondaty ty famarahiañe, tsy hapo’e amy andro hamalea’e fatey.
\q1
\v 35 Tsy handrambesa’e ondroke,
\q1 tsy mahatèke aze
\q1 t’ie ampitoboroñan-dravoravo.
\c 7
\s1 Fisarihan-tsie Kanao Vali’Ondaty
\q1
\v 1 O anake, ambeno o entakoo,
\q1 vaho akafiro ama’o ao o fepèkoo;
\q1
\v 2 Fejaño o lilikoo vaho miveloma,
\q1 naho i Fañòhakoy
\q1 manahake ty sainte maso’o;
\q1
\v 3 Arohizo an-drambon-taña’o, sokiro an-takelan-tro’o.
\q1
\v 4 Anò ty hoe ty hihitse;
\q1 Rahavaveko rehe; vaho tokavo ty hoe:
\q1 Rañetse, ty hilala,
\q1
\v 5 hikalaña’ iareo azo
\q1 tsy ho ami’ty tsimirirañe,
\q1 tsy ho amy ambahiny malama firehakey.
\q1
\v 6 Zaho an-dalan-keden-akibako ao nitilihitse an-tsingarakarake,
\q1
\v 7 naho nisamba añivo’ o trentrañeo,
\q1 nijiloveko an-­teñateña’ o gaon-dahio,
\q1 ty ajalahy tsy aman-dron-doha,
\q1
\v 8 nitsake ty lalañe mioza an-kotso’e mb’eo,
\q1 vaho nikopile mb’an-dalan-tsileke mb’añ’akiba’e mb’eo,
\q1
\v 9 am-palipalitsieñe, ie ni-hariva ty andro,
\q1 amy haien-kaleñe nimoromoroñey.
\q1
\v 10 Le heheke ty rakemba mifanalaka ama’e, mihamiñe hoe tsimirirañe,
\q1 hakalitahañe ty an-tro’e ao.
\q1
\v 11 Ie mitazataza naho miola,
\q1 tsy mimoneñe añ’akiba’e ao o tombo’eo;
\q1
\v 12 mbore an-dalañey, mbore an-kiririsa,
\q1 mijeke amy ze atao fitsileañe.
\q1
\v 13 Fejañe’e i lahiy naho orofa’e
\q1 vaho anoe’e ty hoe an-tarehe miriñake:
\q1
\v 14 Amako ty soron-kanintsiñe vaho navahako anindroany o nifantàkoo;
\q1
\v 15 aa le niakatse raho hifañaoñan-tika,
\q1 hitsoehako ty tarehe’o;
\q1 heheke te tendreke.
\q1
\v 16 Fa nilafihako i tihikoy, an-deny maviabiake boak’ e Mitsraime.
\q1
\v 17 Fa namitsezako rame\f + \fr 7:17  \ft Heb: more, boak’ ami’ty hoe mire\f* ty fandreako,
\q1 voñem-bahoñe naho romba\f + \fr 7:17  \ft Heb: kinamone\f*.
\q1
\v 18 Antao ito higenoke ty hatea
\q1 ampara’ te porea’ ty maraindray;
\q1 antato hifalefale an-katea.
\q1
\v 19 Tsy añ’anjomba ao ty valiko,
\q1 fa nifokofoko añe,
\q1
\v 20 Ninday drala an-koroñe, vaho tsy himpoly naho tsy zava-volañe.
\q1
\v 21 An-tsiriry maro ty anigiha’e;
\q1 an-tsoñi’e mamolavola
\q1 ty anjira’e aze.
\q1
\v 22 Orihe’ i ajalahiy amy zao,
\q1 misìtse mb’eo hoe añombe ho lentañe,
\q1 hoe ty gege an-dongòke ho liloveñe,
\q1
\v 23 ampara’ te trofahañ’ ana-pale ty ate’e;
\q1 hoe kibo mibororoñe
\q1 mb’am-palàñe mb’eo,
\q1 amoea’e t’ie famoeam-piay.
\q1
\v 24 Ie amy zao ry anakoo, tsanoño raho, vaho tsendreño ty entam-bavako.
\q1
\v 25 Ko ado’o hivio mb’an-dala’e mb’eo ty tro’o;
\q1 ko mandifike mb’añ’oloñolo’e mb’eo;
\q1
\v 26 amy te maro ty tsinipo’e nifotsake,
\q1 vaho tsifotofoto o navetra’eo.
\q1
\v 27 Minday mb’an-Tsikeokeoke mb’eo
\q1 ty akiba’e,
\q1 mizotso mb’añ’ akiban-kavilasy ao.
\c 13
\q1
\v 1 Miantoke ty lafan-drae’e
\q1 ty ajaja karafito,
\q1 fe tsy mañaon-trevoke ty mpiteratera.
\q1
\v 2 Ty havokaran-tsaontsi’ ondatio
\q1 ro ikama’e raha mafiry,
\q1 fe tsihavokarañe ty fañiria’
\q1 o mpitroboo.
\q1
\v 3 Mahatan-kavelo ty mahambeñe
\q1 ty falie’e;
\q1 mianto ka ty mampidañadaña fivimby.
\q1
\v 4 Tea-haneñe ty votroo, fe tsy mahazo;
\q1 ho anjañeñe ka ty mavitrike.
\q1
\v 5 Malain-dremborake ty vañoñe,
\q1 fe manao ty hameñarañe naho hasalarañe ty lahiaga.
\q1
\v 6 Mahambeñe i an-dalam-bantañey
\q1 ty havañonañe,
\q1 fe mamotsake ty mpanan-kakeo
\q1 o hatsivokarañeo.
\q1
\v 7 Eo ty miamoke ho mpañefoefo
\q1 fe poi’e;
\q1 eo ka ty manao ho rarake
\q1 f’ie mpañaleale.
\q1
\v 8 Mahajebañe ty fiai’ ondaty o vara’eo,
\q1 fe tsy mañaom-pañembàñañe
\q1 ty rarake.
\q1
\v 9 Mirebeke ty failo’ o vantañeo, fe hakipeke ty jiro’ i lahiaga.
\q1
\v 10 Fifandierañe avao ty ente’
\q1 ty fibohabohañe,
\q1 fe hihitse ty rambese’
\q1 ty mañaom-bere.
\q1
\v 11 Mikepake ty vara niazo
\q1 an-tsata koake,
\q1 fa mampitombo ka ty mitromake hanontoña’e.
\q1
\v 12 Mampikoretse arofo
\q1 ty fitamañe nihànkañe,
\q1 fe hataen-kaveloñe ty salala niheneke.
\q1
\v 13 Hanaña’ i tsaray songo ty manirìka aze,
\q1 fe ho tambezeñe
\q1 ty mañeveñe amo lilio.
\q1
\v 14 Figoangoañan-kavelo
\q1 ty Fañòha’ o mahihitseo
\q1 hiholiara’e o fandrin-kavilasio.
\q1
\v 15 Tendreke fañisohañe ty hilala soa,
\q1 fe tomoantoañe ty lala’
\q1 o manao bodongeroo.
\q1
\v 16 Hene mitoloñe an-kilala ze hendre,
\q1 fe hagegeañe ty aboa’ i dagolay.
\q1
\v 17 Mivariñ’an-dama ty irake vìlañe,
\q1 fe fijanganañe ty mpihitrike migahiñe.
\q1
\v 18 Hararahañe naho hasalarañe
\q1 ty hizò ty tsi-mañaon-dafa,
\q1 iasiañe ka ty miantok’ endake.
\q1
\v 19 Mamy an-troke ty fisalalàñe heneke,
\q1 fe mamparitsike i dagola
\q1 ty isitaha’e ty raty.
\q1
\v 20 Miha-mahihitse te miharo lia
\q1 ami’ty mahihitse,
\q1 f’ie halovilovy te mpiami’ty gege.
\q1
\v 21 Tokoen-kasotriañe ty aman-kakeo,
\q1 fe firaoraoañe ty anambezañe
\q1 o vantañeo.
\q1
\v 22 Mampandova amo anan’ ana’eo
\q1 ty vañoñe,
\q1 fe mihaja ho a o vantañeo
\q1 ty vara’ o piaroteñeo.
\q1
\v 23 Bey ty havokarañe an-tane-hoba’ i rarakey,
\q1 fe ifaopaoha’ ty tsy-hatò.
\q1
\v 24 Malaiñ-anake ty mampipoke fikiso,
\q1 fe mikoko aze ty mipiso
\q1 am-pahimbañañe.
\q1
\v 25 Mahaeneñe ty tro’e
\q1 ty mahakama’ i vantañey,
\q1 fe kefoke ty fisafoa’ i lahiaga.
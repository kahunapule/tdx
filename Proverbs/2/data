\c 2
\s1 Ty Hasoa o Hihitseo
\q1
\v 1 O anake, naho iantofa’o
\q1 o fivolakoo vaho akafi’o añ’ova’o ao o lilikoo,
\q1
\v 2 naho añilaña’o sofiñe ty hihitse,
\q1 naho anokilaña’o troke ty hilala,
\q1
\v 3 naho kaihe’o ty fitsikarahañe,
\q1 naho pazahe’o ty faharendrehañe
\q1
\v 4 naho itsoeha’o hoe volafoty
\q1 ikodebea’o hoe vara mikafitse :
\q1
\v 5 Le ho rendre’o
\q1 ty fañeveñañ’ am’ \nd Iehovà\nd*
\q1 vaho hitendreke ty fahafohinañe an’Andrianañahare.
\q1
\v 6 Fa manolo-kihitse t’\nd Iehovà\nd*
\q1 boak’am-palie’e ao ty hilala
\q1 naho ty faharendrehañe.
\q1
\v 7 Añaja’e hihitse maharongatse
\q1 amo vantañeo,
\q1 fikalan-dRe amo mpañavelo
\q1 an-kahitiañeo,
\q1
\v 8 arova’e o lalan-katòo,
\q1 naho ambena’e ty lala’ o noro’eo.
\q1
\v 9 Le ho fohi’o ty havantañañe
\q1 naho ty hatò, naho ty hamiràñe,
\q1 vaho ze lalañe soa;
\q1
\v 10 Hizilik’ añ’ova’o ao ty hihitse,
\q1 naho hahafale ty tro’o ty hilala;
\q1
\v 11 Hañambeñ’ azo ty filieram-batañe,
\q1 hijilova’ ty faharendrehañe;
\q1
\v 12 hasita’e ami’ty lalan-karatiañe,
\q1 amy t’indaty mivolam-bìlañe,
\q1
\v 13 amo miveve boak’ amo lalan-kahitiañeoo, hijarabajaraba
\q1 amo lalan-kaieñeo,
\q1
\v 14 amo mirebek’ ami’ty hatsivokarañeo,
\q1 naho mifale ami’ty hamengohan-
\q1 karatiañeo,
\q1
\v 15 ie mikelokeloke an-dia,
\q1 vaho miridrike an-dalañe;
\q1
\v 16 Hamotsots’azo ami’ty tsimirirañe,
\q1 ami’ty karapilo mitsiriry an-drehake,
\q1
\v 17 i namorintseñe ty valin-katorà’ey,
\q1 vaho mandikoke i fañinan’ Añahare’ey.
\q1
\v 18 Migodroñe mb’am-pihomahañe ao ty akiba’e,
\q1 minday mb’an-kavilasy ao o lala’eo;
\q1
\v 19 Le lia’e tsy mimpoly
\q1 ze miheo mb’ama’e ao,
\q1 tsy ho taka’e ka o lalan-kaveloñeo.
\q1
\v 20 Aa le handenà’o ty lala’ o soao,
\q1 naho hifahara’o o lala’ o vantañeoo.
\q1
\v 21 Fa hitoboke amy taney o vañoñeo,
\q1 vaho himoneñe ao o malio-tahiñeo;
\q1
\v 22 Fe haitoañe amy taney o lo-tserekeo,
\q1 vaho ho voroteñe o mpamañahio.
\c 4
\s1 Fañòhan-dRoae
\q1
\v 1 Tsanoño ry anake, ty fanoroan-drae, itsendreño hahazoa’ areo hilala;
\q1
\v 2 fa nanolorako fiohan-tsoa:
\q1 aa le ko apo’ areo ty Fañòhako
\q1
\v 3 Izaho anadahin-draeko, nitrotrotrotro, bako tokañe ampahaisahan-dreneko,
\q1
\v 4 le nanareñe ahy ty hoe:
\q1 ampifaharo an-tro’o ao o entakoo;
\q1 tambozoro o lilikoo hiveloma’o
\q1
\v 5 Manaña hihitse; mitohà hilala:
\q1 ko mañaliño,
\q1 vaho ko miamboho
\q1 amo volam-bavakoo;
\q1
\v 6 Ko apo’o, le harova’e;
\q1 ikokò, le hambena’e.
\q1
\v 7 Hihitse ty lohà’e,
\q1 aa le manàña hihitse,
\q1 eka, mangalà hilala
\q1 amy ze hene famoria’o.
\q1
\v 8 Onjono re le honjone’e rehe;
\q1 hiasia’e te fihine’o.
\q1
\v 9 Hampihamine’e voñe vinanditse
\q1 an-doha’o,
\q1 ho tolora’e sabaka fanjàka.
\s1 Ko Enga’o ty Lalan-kato
\q1
\v 10 Mitsanoña ahy, anake,
\q1 vaho iantofo o entakoo,
\q1 hañamaroañe ty taon-kavelo’o.
\q1
\v 11 Fa nitalifirako mb’an-dalan-kihitse; naho nitehafeko
\q1 mb’amo lalan-kavantañañeo.
\q1
\v 12 Ie mitsontike,
\q1 tsy ho sebañeñe o lia’oo;
\q1 ihe milay, tsy hitsikapy.
\q1
\v 13 Vontitiro ty anatse le ko apo’o, ambeno amy t’ie ro havelo’o.
\q1
\v 14 Ko mitsile mb’añ’oloñolo’ o lo-tserekeo vaho ko andenà’o ty lala’ o tsivokatseo.
\q1
\v 15 Ihankaño, ko miary eo,
\q1 iholiaro vaho mihelaña.
\q1
\v 16 Ie tsy miroro hey
\q1 naho tsy mandilatse;
\q1 tinavañ’ am’iereo ty firotse
\q1 ampara’ te mitsikapy.
\q1
\v 17 Fihina’ iereo ty lintsen-karatiañe
\q1 vaho genohe’ iereo ty divain-kasiahañe.
\q1
\v 18 Manahake ty hazavà’
\q1 i manjirik’ àndroy
\q1 ty lala’ o vantañeo,
\q1 ie mihamazava erike ampara’
\q1 te mipisañe.
\q1
\v 19 Hoe fimoromoroñañe
\q1 ty lala’ o lo-tserekeo,
\q1 ie tsy maharendreke te mahatsikapy.
\q1
\v 20 O anake, tsendreño o fivolakoo;
\q1 anokilaño sofy o lañonakoo.
\q1
\v 21 Ko enga’o hihake amo maso’oo; f’ie ahajao an-tro’o ao.
\q1
\v 22 Amy t’ie haveloñe amo maharendrekeo,
\q1 toe fijanganañe ho an-tsandri’iareo iaby.
\q1
\v 23 Ambeno am-pilozohañe ty tro’o,
\q1 fa boak’ama’e
\q1 o fanganahanan-dranon-kaveloñeo.
\q1
\v 24 Asioro ama’o ty vava mengoke,
\q1 vaho ihankaño o soñy mikelokeo.
\q1
\v 25 Ampañenteo mahity o maso’oo,
\q1 vaho ampivantaño mañaolo
\q1 o holi-maso’oo.
\q1
\v 26 Jilovo ty fombàn-tombo’o, le hijadoñe soa o lia’oo.
\q1
\v 27 Ko mivio mb’an-kavana
\q1 ndra mb’ankavia;
\q1 fa ampandifiho ty raty o tombo’oo.
\c 10
\s1 Taron-Kilala’ i Selomò
\q1
\v 1 O razan-dreha’ i Selomòo.
\q1 Mahaehak’ an-drae ty anake karafito,
\q1 fe mañore an-drene’e ty anadahy gege.
\q1
\v 2 Tsy manjofake ty vara niazo
\q1 an-kalo-tsere’e,
\q1 fa mañaha an-kavilasy ty havantañañe.
\q1
\v 3 Tsy apo’ \nd Iehovà\nd* ho saliko ty vañoñe,
\q1 fe aveve’e ty hadrao’ o lo-tserekeo.
\q1
\v 4 Minday hararahañe ty satan-taña migebañe, fe mampañaleale
\q1 ty fità’ i mavitrikey.
\q1
\v 5 Anake mahihitse ty manontoñe ami’ty asara, fe minday hasalarañe ty anake
\q1 miroro am-pitatahañe.
\q1
\v 6 Fitahiañe ro añambone’ o vantañeo,
\q1 fe mañeta-piaroteñe
\q1 ty vava’ o lo-tserekeo.
\q1
\v 7 Mahahaha ty fitiahiañe o vantañeo,
\q1 fe hihomake ty añara’ o lo-tserekeo.
\q1
\v 8 Mañaon-dily ty arofo’ o mahihitseo\f + \fr 10:8 \ft Hos 14:9\f*,
\q1 fe hianto ty gege mitolom-bolañe.
\q1
\v 9 Midraidraitse am-panintsiñañe
\q1 ty mpañavelo an-kavañonañe,
\q1 fe ho fohiñe ty mitsontike
\q1 an-dala mikelokeloke.
\q1
\v 10 Mampioremeñe ty mañieke,
\q1 vaho ho gorèñe ty gege mivolambolañe.
\q1
\v 11 Tsiritsiriohen-kaveloñe ty falie’ o vañoñeo, fe mañeta-piaroteñe
\q1 ty vava’ o lo-tserekeo,
\q1
\v 12 Mitrobo fifandierañe ty falaiñañe,
\q1 fe mandembeke ze atao fiolàñe
\q1 ty fikokoañe.
\q1
\v 13 Tendrek’ am-pivimbi’ o mahilalao
\q1 ty hihitse,
\q1 fe mañeva ty lambosi’
\q1 i po-hilalay ty kobaiñe.
\q1
\v 14 Mañaja hilala o mahihitseo,
\q1 fe antitotse ty fiantoañe ty vava’ o dagolao.
\q1
\v 15 Kijoly maozatse ty varam-pañaleale; fampiantoañe o rarakeo ty hapoia’iareo.
\q1
\v 16 Havelo ty tambe’ o vantañeo,
\q1 vaho fandilovañe
\q1 ty karama’ o lo-tserekeo.
\q1
\v 17 Mañori-dàlan-kaveloñe
\q1 ty mañaoñ’ anatse,
\q1 fe mandridrike ty tsy mipaok’endake.
\q1
\v 18 Aman-tsoñy mandañitse
\q1 ty mañetake falaiñañe,
\q1 vaho gege ty mampiboele dramotse.
\q1
\v 19 Tsy po-tahiñe ty maro rehake,
\q1 mahihitse ka ty maha-tam-pivimby.
\q1
\v 20 Volafoty hiringiri’e
\q1 ty famele’ o vantañeo;
\q1 fe tsy vente’e ty tro’ o lo-tserekeo.
\q1
\v 21 Mamahañe maro ty fivimbi’
\q1 o vantañeo,
\q1 fe mampivetrake ty dagola
\q1 te tsy aman-kilala.
\q1
\v 22 Ty fitahia’ \nd Iehovà\nd* ro mampañaleale,
\q1 vaho tsy tovoña’e anahelo.
\q1
\v 23 Fihisà’ ty seretse ty mikilily,
\q1 fe hihitse ty ho amy t’indaty mahilala.
\q1
\v 24 Hifetsak’ amy lo-tserekey
\q1 ty ihembaña’e, fe hatolotse amy vantañey ty fisalalà’e.
\q1
\v 25 Ie misaok’ añe ty talio,
\q1 tsy eo ka i lo-tserekey,
\q1 fe mijadoñe nainai’e o vañoñeo.
\q1
\v 26 Hoe kile\f + \fr 10:26 \ft Khomtse: vinegra\f* amo fihitsikeo,
\q1 naho hatoeñe amo fihainoo,
\q1 ty tembo amo mpañirak’ azeo.
\q1
\v 27 Fañalavañe andro
\q1 ty fañeveñañe am’ \nd Iehovà\nd*,
\q1 fe ho tomoreñe ty tao’o lo-tserekeo.
\q1
\v 28 Hafaleañe ty fisalala’o vantañeo,
\q1 fe ho modo ty fitamà’ o lo-tserekeo.
\q1
\v 29 Rova maozats’ amo mahitio
\q1 ty làla’ \nd Iehovà\nd*,
\q1 f’ie firotsahañe amo mpanao ratio.
\q1
\v 30 Le lia’e tsy hasiotse o vantañeo,
\q1 fe tsy himoneña’ o tsereheñeo i taney.
\q1
\v 31 Mamoa hihitse ty falie’ o vañoñeo,
\q1 fe haitoañe ty lela mitera.
\q1
\v 32 Apota’ ty fivimbi’ o mahitio
\q1 ze mete akareñe,
\q1 fe mengoke ty vava’ o lo-tserekeo.
\c 28
\q1
\v 1 Mibotatsake ty tsivokatse,
\q1 ndra te tsy horidañeñe,
\q1 fe mahafiato hoe liona tora’e
\q1 o vañoñeo.
\q1
\v 2 Kanao miola ty tane, maro ty mpifele’e
\q1 fe mahatam-pahendre’e
\q1 t’indaty mahilala naho maharendreke,
\q1
\v 3 T’indaty rarake mamorekeke ty poi’e,
\q1 le hoe oram-bey tsy manisa hane.
\q1
\v 4 Tsiririe’ o tsereheñeo ty mifary Hàke,
\q1 f’ie atreatrè’ ty mahatàn-Kake.
\q1
\v 5 Tsy apota’ o ratio ty hatò,
\q1 f’ie kila fohi’ ty mitsoeke \nd Iehovà\nd*.
\q1
\v 6 Hàmake te rarake
\q1 mañavelo an-kavantañañe,
\q1 ta te mpañefoefo mengok’ an-tsata.
\q1
\v 7 Mahatan-Kàke ty anake mahihitse,
\q1 fe manalatse an-drae’e
\q1 ty mirañetse amy mahake.
\q1
\v 8 Ty mampitombo vara ami’ty fañonjona’e ty anam-bola angala’e
\q1 ro manontoñe aze
\q1 ho ami’ty miferenaiñe amo rarakeo.
\q1
\v 9 I mitan-tsofy tsy hitsanoña’e Hake,
\q1 tiva ka ty fisolohoa’e\f + \fr 28:9  \ft Iob 15:29, Ies 59:1-2, Jao 9:31, Jn I 3:22\f*.
\q1
\v 10 Hijoñe an-davake hinali’e ao avao
\q1 ty mampandifike o vantañeo
\q1 mb’an-dalan-karatiam-beo,
\q1 fe ho soa lova o vañoñeo.
\q1
\v 11 Mahihitse am-pihaino’e ty mpañaleale,
\q1 fe mahatsikarak’ aze ty rarake mahilala.
\q1
\v 12 Ipoñafen-drebeke te mandreketse ty vañoñe,
\q1 fe mikafikafitse ondatio
\q1 naho miongake ty lo-tsereke.
\q1
\v 13 Tsy hiraorao ty mañetake ty fiolà’e,
\q1 fe ho tretrèzeñe ty misoloho
\q1 naho mifoneñe.
\q1
\v 14 Haha t’indaty mitampompotse,
\q1 fa hihotrak’ an-karatiañe
\q1 ty gañe añ’arofo.
\q1
\v 15 Manahake ty fitrè’ i lionay
\q1 naho i dobe mihitrihitry,
\q1 ty mpifehe lo-tserek’ am’ondaty rarakeo.
\q1
\v 16 Po-hilala ty mpifehe mamorekeke,
\q1 fe ho lava-havelo
\q1 ty malaim-bara tsy mahity.
\q1
\v 17 Hahitrike mb’an-koboñe ao
\q1 ty mivave lio-màliñe,
\q1 tsy eo ty hañimb’aze.
\q1
\v 18 Ho rombaheñe
\q1 ty mañavelo an-kalio-tahiñe,
\q1 fe hikorovoke aniany
\q1 ty mañorike lala-mengoke.
\q1
\v 19 Ho enen-kaneñe ty miava ty tane’e,
\q1 fe hizò hararahañe
\q1 ty mpañeañe hakoahañe.
\q1
\v 20 Ho soa tata t’indaty migahiñe,
\q1 fe tsy ho po-lafa ty mihepakepake
\q1 ho mpitsikafo.
\q1
\v 21 Tsy soa ty mirihy,
\q1 ndra te mete hampandilatse ondaty
\q1 ty mofo pila’e.
\q1
\v 22 Mpañeam-bara ty ama’ maso-migioke,
\q1 fe tsy rendre’e te hiambotraha’
\q1 ty hararahañe.
\q1
\v 23 Hanjo fañisohañe am-para’e
\q1 ty mañendake ondaty,
\q1 mandikoatse ty mpanao kabeake
\q1 am-pameleke.
\q1
\v 24 Ze mampikametse aman-drae’e
\q1 ndra aman-drene’e
\q1 vaho manao ty hoe: Tsy fiolàñe zay;
\q1 ro mpiami’ ty mpijoy.
\q1
\v 25 Mpitrobo fitrabihañe ty mpitrotroaboke,
\q1 fe miraorao ze miato am’ \nd Iehovà\nd*.
\q1
\v 26 Minè ty miato aman-tro’e,
\q1 fe haha ty mañavelo an-kihitse.
\q1
\v 27 Ho tampe-draha-irieñe
\q1 ty mamahañe o rarakeo,
\q1 fe hizò fatse maro ty mikipe maso.
\q1
\v 28 Ie mitroatse o lo-tserekeo,
\q1 mietake ondatio;
\q1 fa ie mihomake,
\q1 le mihavelo o vañoñeo.
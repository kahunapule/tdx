\c 9
\s1 Ty Sabadidak’ i Hihitse
\q1
\v 1 Fa nandranjy i akiba’ey
\q1 t’i Hihitse, fa rinamerame’e i faha’e fito rey.
\q1
\v 2 Fa nandenta, fa linaro’e ty divai’e,
\q1 fa hinalanka’e i fandambaña’ey.
\q1
\v 3 Fa nirahe’e o anak’ampata’eo,
\q1 hikaike boak’ an-digiligin-kaboa’
\q1 i rovay ey.
\q1
\v 4 O ry tahitahiñe, mitsilea mb’etoa!
\q1 le hoe re amy seretsey,
\q1
\v 5 Mb’etoa ikamao o hanekoo
\q1 naho inomo i divay linarokoy,
\q1
\v 6 Apoho ty hagegeañe naho miveloma,
\q1 mañaveloa an-dalan-kilala.
\s1 Anatse Ankababa’e
\q1
\v 7 Mizò inje ty mañendake mpanivetive;
\q1 tendreke joy ty mitrevoke ty lo-tsereke.
\q1
\v 8 Ko mañendake ty mpamokafoka
\q1 hera halaiñ’azo;
\q1 Trevohe’o ty mahihitse le hikokoa’e.
\q1
\v 9 Anaro o mahihitseo
\q1 le hiha-mahihitse avao;
\q1 ampandrendreho ty vantañe
\q1 le hitombo an-kilala.
\q1
\v 10 Ty fañeveñañe am’ \nd Iehovà\nd*
\q1 ro fifotoran-kihitse,
\q1 vaho ty fahafohinañe i Masiñey
\q1 ro faharendrehañe\f + \fr 9:10 \ft Rzs 1:7\f*.
\q1
\v 11 Izaho ty fampitomboañe o andro’oo, fampitompeañe taoñe o havelo’oo.
\q1
\v 12 Ie mahihitse, hañimbañ’ azo i hihitsey;
\q1 Ihe manivetive ty hivave izay.
\s1 Ty Fañambara’ i Dagola naho ty Fampitama’e
\q1
\v 13 Mamantsiñe ty rakemba gege,
\q1 ie tsotra tsy mahafohin-draha,
\q1
\v 14 Mitobok’ an-dalam-bein-akiba’e eo,
\q1 am-pitobohañe amo haboa’ i rovaio,
\q1
\v 15 mikaike ze miary eo,
\q1 amo mañavelo an-kavantañañeo:
\q1
\v 16 O ry trentrañeo, mitsilea mb’etoa!
\q1 le hoe re amy tsy aman-kilalay:
\q1
\v 17 Mamy ty rano nikamereñe,
\q1 vaho mafiry ty mofo kamaeñe
\q1 añ’etak’ ao.
\q1
\v 18 Fe tsy apota’e te lolo ty ao, te an-tsikeokeok’ ao o nampihovae’eo.
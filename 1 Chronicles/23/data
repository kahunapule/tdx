\c 23
\p
\v 1 Nigain-kantetse t’i Davide naho nilifots’andro; vaho nanoe’e mpanjaka’ Israele t’i Selomò ana-dahi’e.
\v 2 Le natonto’e iaby o roandria’ Israeleo naho o mpisoroñeo vaho o nte-Levio.
\v 3 Niaheñe amo añambone’eo ki-ondaty-ondaty, o nte-Levy telopolo taoñe mañamboneo, le ni-telo-ale-tsi-valo-arivo.
\v 4 Ro’ale-tsi-efats’ arivo am’ iereo ty hisary ty fitoloñañe amy anjomba’ \nd Iehovà\nd*y; le eneñ’ arivo ty ho mpifeleke naho mpizaka;
\v 5 le efats’arivo ty hañamben-dalambey; vaho efats’ arivo ty hisabo am’ \nd Iehovà\nd* amo fititihañe niranjieko ho fijejoañeo.
\v 6 Zinara’ i Davide am-pirimboñañe o ana’ i Levio: i Gersone, i Kehàte vaho i Merarý.
\v 7 Amo nte-Gersoneo: i Ladane naho i Simeý.
\v 8 O ana’ i Ladaneo: Iekiele ty nimpiaolo naho i Zetame vaho Ioele, telo.
\v 9 O ana’ i Simeio; i Selomite naho i Kaziele vaho i Harane, telo. Iereo ty nimpiaolo añ’ anjomba’ i Ladane rae’e.
\v 10 O ana’ i Simeìo: Iakate, i Zinà naho Iehose vaho i Beria. I efatse rey ro ana’ i Simeý.
\v 11 Talè t’Iakate, faha-roe t’i Zizà; le tsy nimaro anake t’Iehose naho i Berià vaho nivolilieñe ho raike iereo ty aman’ anjomban-droae.
\v 12 O ana’ i Kehàteo: I Amrame, Iitshare, i Kebrone vaho i Oziele, efatse.
\v 13 O ana’ i Amrameo: i Aharone naho i Mosè; navike t’i Aharone, nambahañe hiavake do’e, ie naho o ana-dahi’e nainai’e doniao, hañembok’ añatrefa’ \nd Iehovà\nd* naho hitoroñe aze vaho hibango i tahina’ey nainai’e.
\v 14 Niaheñe am-pifokoa’ i Levy ao o ana’ i Mosè, ondatin’ Añahareo.
\v 15 O ana’ i Mosèo: i Gersome naho i Eliezere.
\v 16 O ana’ i Gersomeo: i Seboele, talè.
\v 17 Ana’ i Eliezere t’i Rekabià, talè. Tsy nanañ’ anake ila’e t’i Eliezere fe tsiefa ty anadahi’ i Rekabia.
\v 18 O ana’ Iitshareo: i Selomite, talè.
\v 19 O ana’ i Kebroneo: Ierià, tañoloñoloña’e, i Amarià ty faharoe, Iakaziele ty faha­telo vaho Iekameame ty fahefatse.
\v 20 O ana’ i Ozieleo: i Mikà, tañoloñoloña’e naho Iesià, faharoe.
\v 21 O ana’ i Merario: i Maklý naho i Mosý. Le o ana’ i Maklìo: I Eleazare naho i Kise.
\v 22 Nivilasy tsy aman’ ana-dahy t’i Eleazare, f’ie nanañ’ anak’ ampela, le nengae’ o rahalahi’e ana’ i Kiseo iereo.
\v 23 O ana’ i Mosio: i Maklý naho i Edere vaho Ieremote, telo.
\p
\v 24 Zay o ana’ i Levio amo anjom­ban-droae’eo; o talèn-droae’eo, ie vinolily an’ iake ty amo tahina’eo, ty amo añam­bone’eo; o nifanehak’ am-pitoloñañe añ’ anjomba’ \nd Iehovà\nd* ao boak’an-tao’e faha-roapolo mañamboneo.
\v 25 Ami’ty nanoe’ i Davide ty hoe, Fa tinolo’ \nd Iehovà\nd* Andrianañahare’ Israele fitofàñe ondati’eo; ie himoneñe e Ierosalaime ao nainai’e.
\v 26 Le o nte-Levio: tsy ho tarazoe’ iereo ka i kivohoy ndra o fana-pito­loñañeo.
\v 27 Fa ty tsara’ fara’ i D’avide, le ty famoliliañe o nte-Levy roapolo taoñe mañamboneo.
\v 28 Amy te nampijadoñeñe am-pità’ o ana’ i Aharoneo ty fitoloñañe añ’anjomba’ \nd Iehovà\nd* ao, an-kiririsa’e ao naho amo efets’ efe’eo naho amy fañeferañe o raha masiñe iabioy vaho ty fitoroñañe añ’ anjomban’ Añahare,
\v 29 amy mofo miatrekey naho amy mona’e ho enga-mahakamay naho ty mofo-pila’e tsy aman-dalivay, ke t’ie toñaheñe añ’ endraendra he alaro menake naho ze hene fañaranañe naho fanjeheañe;
\v 30 naho t’ie hijohañe eo boa-maraiñe, hañandriañe naho handrenge \nd Iehovà\nd*, naho hariva ka;
\v 31 naho hañenga ze hene soroñe am’ \nd Iehovà\nd*,\nd* amo \nd Sabata\nd*o naho amo pea-bolañeo naho amo andro namantañañeo, ami’ty ia’e nafetse, añatrefa’ \nd Iehovà\nd* nainai’ey;
\v 32 vaho hañambeñe i kivohom-pamantañañey naho hañambeñe i toetse masiñey naho hiaolo o ana-dahi’ i Aharone, roahalahi’eo, ami’ty fitoroñañe añ’ anjomba’ \nd Iehovà\nd* ao.
\c 22
\p
\v 1 Le hoe t’i Davide, Etoy ty anjom­ba’ \nd Iehovà\nd* Andrianañahare naho itoy ty kitrelim-pisoroña’ Israele.
\v 2 Linili’ i Davide te hatontoñe o renetane’ an-tane’ Israeleo; le nampijadoñe’e mpandrafi-bato hihaly vato handranjiañe i anjomban’ Añaharey.
\v 3 Hinajari’ i Davide ty viñe maro hatao fati-by amo lalambey fimoahañeo naho ho famitrañañe; naho torisike tsifotofoto tsy aman-danja;
\v 4 vaho boda mendoraveñe tsy aman’ iake, amy te ninday boda mendorave tsiefa amy Davide o nte Tsidoneo naho o nte-Tsoreo.
\v 5 Le hoe t’i Davide: Mbe tora’e naho tsy zatse t’i Selomò anako vaho tsy mete tsy ho vata’e fanjaka ty anjomba ho ranjieñe am’ \nd Iehovà\nd*, rekets’ engeñe naho asiñe amo hene fifeheañeo; le hihentseñako. Aa le maro ty nihajarie’ i Davide taolo’ ty nihomaha’e.
\p
\v 6 Tinoka’e amy zao t’i Selomò, ana-dahi’e le nafantopanto’e t’ie ty handranjy i anjomba’ \nd Iehovà\nd*, Andrianañahare’ Israeley.
\v 7 Le hoe t’i Davide amy Selomò, O anako, tan-troko ao ty hamboatse anjomba ho amy tahina’ \nd Iehovà\nd* Andrianañaharekoy.
\v 8 Fe niheo amako ty tsara’ \nd Iehovà\nd* nanao ty hoe: Nampidoandoan-dio rehe, losotse o aly bey nanoe’oo; tsy ihe ty hamboatse akiba ami’ty añarako, amy t’ie nampiori-dio tsifotofoto an-tane am-pahatreavako eo.
\v 9 Oniño te hisamak’ ana-dahy rehe, ondatin-kanintsiñe naho hampitofàko amo rafelahi’e mañohok’ aze iabio naho hatao Selomò ty añara’e vaho ho tolo­rako fierañerañañe naho fañanintsiñe t’Israele amo andro’eo.
\v 10 Ie ty handranjy akiba ho ami’ty añarako, le ho rae’e raho; vaho haja­doko ambone’ Israele eo nainai’e donia ty fiambesam-pifehea’e.
\v 11 Ie amy zao ry anako, hitahy azo t’I\nd ehovà\nd*; hampirao­raoa’e, le ranjio ty anjomba’ \nd Iehovà\nd* An­drianañahare’o amy nitsarae’e ama’oy.
\v 12 Hatolo’ \nd Iehovà\nd* azo ty hihitse naho hilala hifehea’o t’Israele; hahavontitira’o ty Hà’ \nd Iehovà\nd* Andrianañahare’o.
\v 13 Le hihavelon-drehe naho hambena’o o fañè’e naho fepè’ linili’ \nd Iehovà\nd* i Mosè am’ Israeleo; mihaozara naho mahasibeha; ko hembañe, ko miroreke.
\v 14 Mahaoniña te ami’ty hatsimboeko ty nihentse­ñeko ho amy anjomba’ \nd Iehovà\nd*y ty talenta volamena rai-hetse naho ta­lenta volafoty arivon’ arivo vaho viñe naho torisike tsy aman-danja, ami’ ty hatsifotofoto’e. Mbore nihajarieko boda naho vato, le mbe ho tovoña’o.
\v 15 Toe ama’o ka ty mpandranjy tsi-efa naho mpihaly naho mpamàñe vato naho mpandrafitse vaho ondaty mahimbañe amy ze atao fitoloñañe iaby.
\v 16 Ty amy volamenay, i volafotiy, i torisikey vaho i vìñey, le tsy aman’ iake, Miongaha naho mifanehafa, fa hitahy azo t’I\nd ehovà\nd*.
\p
\v 17 Nililie’ i Davide ka o roandria’ Israele iabio ty hañolotse i Selomò ana’e ami’ty hoe:
\v 18 Tsy nitahie’ \nd Iehovà\nd* Andrianañahare’ areo hao nahareo? Tsy fonga nampitofà’e o añ’ila’ areoo? Fa natolo’e an-tañako ze hene mpimo­ne’ ty tane toy; vaho fa nampiambanèñe añatrefa’ \nd Iehovà\nd* o taneo naho aolo’ ondati’eo.
\v 19 Aa le ampitsoeho o arofo’ areoo naho o fañova’ areoo t’\nd Iehovà\nd* Andrianañahare’ areo; miongaha vaho amboaro i toetse masi’ \nd Iehovà\nd* Andrianañaharey, hañandesañe mb’ añ’ anjomba ho ranjieñe amy tahina’ \nd Iehovà\nd*y mb’eo i vatam-pañina’ \nd Iehovà\nd*y naho o fanake masin’Añahareo.
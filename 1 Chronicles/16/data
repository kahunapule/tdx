\c 16
\p
\v 1 Aa le nendese’ iareo i vatan’ Añaharey naho najadoñe amy kivoho nihen­tseña’ i Davide ao vaho nañenga soroñe miharo engam-panintsiñañe añatrefan’ Añahare.
\v 2 Ie nihenefe’ i Davide ty fañengàñe o soroñe naho engam-panintsiñañeo, le nitatae’e ondatio ami’ty tahina’ \nd Iehovà\nd*.
\v 3 Le nanjotsoa’e iaby t’Israele, hene ondaty naho roa­kemba, ty vonga-mofo naho venten-kena vaho ty garatom-baloboke maike.
\v 4 Tinendre’e hito­roñe añatrefa’ i vata’ \nd Iehovà\nd*y ty ila’ o nte-Levio haniahy naho hañandriañe vaho handrenge \nd Iehovà\nd* Andrianañahare’ Israele.
\v 5 I Asafe ty talè, faharoe’e t’i Zekarià, Ieiele naho i Semiramote naho Iehiele naho i Matitià naho i Eliabe naho i Benaià naho i Ovededome naho Ieiele ro aman-jejobory naho talivalo; vaho nipoña-peo am-pikarantsañe t’i Asafe;
\v 6 le nampipopò trompetra nainai’e añatrefa’ i vatam-pañinan’ Añaharey t’i Benaià naho Iakaziele.
\p
\v 7 Amy andro zay ty nañoriza’ i Davide ty fañandriañañe am’ \nd Iehovà\nd*, am-pità’ i Asafe naho o longo’eo.
\q1
\v 8 Ehe andriaño t’\nd Iehovà\nd*, kanjio ty tahina’e;
\q1 ampahafohino ondatio o fitoloña’eo.
\q1
\v 9 Isabo, irengeo an-takasy;
\q1 taroño am’ondatio
\q1 ze hene fitoloña’e fanjaka.
\q1
\v 10 Mitrèña amy tahina’e masiñey;
\q1 ampirebeho ty arofo’
\q1 o mipay \nd Iehovà\nd*o.
\q1
\v 11 Hotsohotsò t’\nd Iehovà\nd* naho o haozara’eo,
\q1 tsoeho nainai’e i lahara’ey.
\q1
\v 12 Tiahio o fitoloñañe fanjaka nanoe’eo,
\q1 o raha tsitantaneo,
\q1 naho o fizakàm-palie’eo,
\q1
\v 13 Ry tarira’ Israele mpitoro’eo,
\q1 ry ana’ Iakobe jinobo’eo.
\q1
\v 14 Ie\nd d\nd* t\nd ’Iehovà\nd* Andrianañaharentika;
\q1 manitsike ty tane toy o fizakà’eo.
\q1
\v 15 Tiahio nainai’e i fañina’ey;
\q1 i tsara linili’e ami’ty
\q1 tariratse faharivo’ey;
\q1
\v 16 I nanoe’e amy Avrahamey,
\q1 naho i nifantà’e am’ Ietsàkey;
\q1
\v 17 Ie niventè’e am’ Iakobe ho lily,
\q1 naho am’Israele ho fañina tsy modo,
\q1
\v 18 Ami’ty hoe: Ihe ty hitolorako
\q1 ty tane’ i Kanàne, ho anjara lova’o;
\q1
\v 19 ie mbe tsy niampeampe,
\q1 toe potrapotra’e naho renetane ama’e ao.
\q1
\v 20 Aa ie nirererere mb’an-tane mb’an-tane naho boak’ ami’ty fiheheañe,
\q1 pak’ am-borizañe ila’e,
\q1
\v 21 Le tsy napo’e ho joie’ondatio;
\q1 eka, iereo ty nañendaha’e mpanjaka ami’ty hoe:
\q1
\v 22 Ko tsapae’o o norizakoo,
\q1 naho ko joie’o o mpitokikoo.
\q1
\v 23 Misaboa am’ \nd Iehovà\nd* ry tane toy iaby;
\q1 talilio boak’ andro boak’ andro
\q1 ty hasoa’ i fandrombaha’ey.
\q1
\v 24 Tseizo amo kilakila’ndatio ty enge’e;
\q1 o fitoloña’e fanjakao
\q1 amo kilakila ondatio.
\q1
\v 25 Amy te ra’elahy t’\nd Iehovà\nd*,
\q1 ho rengèñe añ’abo; hañeveñan-dre
\q1 te amo ‘ndrahare ila’e iabio.
\q1
\v 26 Toe kafoake iaby ze ndrahare’ ondatio;
\q1 \nd Iehovà\nd* ty namboatse o likerañeo\f + \fr 16:26  \ft Sab 96:5\f*.
\q1
\v 27 Engeñe naho asiñe ro añatrefa’e eo,
\q1 haozarañe naho hafaleañe ro an-toe’e ao.
\q1
\v 28 Manolora am’ \nd Ieho\nd*và
\q1 ry fifokoa’ ondatio,
\q1 atoloro am’ \nd Iehovà\nd* ty engeñe
\q1 naho haozarañe.
\q1
\v 29 Atoloro am’ \nd Iehovà\nd* ty engeñe
\q1 mañeva i tahina’ey;
\q1 añandeso engeñe, le iatrefo,
\q1 mitalahoa am’ Iehovà
\q1 am-pibangoañe miavake.
\q1
\v 30 Minevenevera ama’e ry tane toy iaby;
\q1 toe mijadoñe ty voatse toy,
\q1 tsy hasitsìtse.
\q1
\v 31 Ampiehafo o andindiñeo,
\q1 ampirebeho ty tane toy;
\q1 ampitaroño amo kilakila’ondatio te
\q1 mifehe t’\nd Iehovà\nd*!
\q1
\v 32 Ampitroño i riakey an-kalifora’e,
\q1 ampandiao taroba i hivokey,
\q1 naho ze hene ama’e ao.
\q1
\v 33 Le hisabo an-kafaleañe añatrefa’ \nd Iehovà\nd* o hatae añ’alao,
\q1 Ie hitotsake eo hizaka ty tane toy.
\q1
\v 34 Andriaño t’\nd Iehovà\nd*, amy te ie ro soa;
\q1 nainai’e ty fiferenaiña’e.
\q1
\v 35 Le ano ty hoe: Rombaho zahay, ry Andrianañaharem-pandrombaha’ay,
\q1 le atontono vaho avotsoro
\q1 amo kilakila ondatio,
\q1 hañandriaña’ay i tahina’o masiñey,
\q1 hitreña’ay azo am-pandrengeañe.
\q1
\v 36 Andriañeñe t’\nd Iehovà\nd*,
\q1 Andrianañahare’ Israele,
\q1 boak’ an-kaehae’e pake haehae añe.
\p hene nirihoñe ty hoe ondatio: Amène vaho nandrenge \nd Iehovà\nd*.
\p
\v 37 Aa le nenga’e añatrefa’ i vatam-pañina’ \nd Iehovà\nd*y t’i Asafe mirolongo, hitoroñe añatrefa’ i vatay nainai’e, amy ze fitoloñañe mañeva ty andro;
\v 38 i Ovededome naho o rahalahi’eo: enempolo-valo amby; naho i Ovede­dome ana’ Ieditone naho i Kosà ro mpañamben-dalañe;
\v 39 i Tsadoke mpisoroñe naho o rahalahi’e mpisoroñeo, añatrefa’ i kivoho’ \nd Iehovà\nd*y, an­kaboañe e Gibone eo,
\v 40 ty hisoroñe am’ \nd Iehovà\nd* nainai’e boak’ andro naho hariva, ty amy ze hene sinokitse amy Hà’ \nd Iehovà\nd* linili’e Israeley;
\v 41 mpiam’ iereo t’i Hemane naho Iedotone naho o ila’e jinoboñeo, o tinoñon-tahinañeo,
\q1 hañandriañe \nd Iehovà\nd*, fa nainai’e ty fifere­nai­ña’e;
\p
\v 42 aa le o mindre amy Hemane naho Iedotoneo ro hampipoñake trompetra naho fikaran­tsañe naho o raha titiheñe am-pisaboañe aman’ Añahareo; le an-dalambey eo o ana’ Iedotoneo.
\v 43 Aa le songa nimpoly mb’añ’ anjomba’e mb’eo ondatio; vaho nimpoly hitata i anjomba’ey t’i Davide.
\c 21
\p
\v 1 Nitroatse am’ Israele amy zao i mpañinjey nañosike i Davide hañiake Israele.
\v 2 Le hoe t’i Davide am’ Ioabe naho amo mpiaolo’ ondatio; Akia volilio t’Israele boake Beer-Sevà pake Dane añe; vaho andeso amako ho isako. Fa hoe t’Ioabe:
\v 3 Ehe te hampitomboe’ \nd Iehovà\nd* in-jato ty hamaro’e, f’ie tsy songa mpitoron-talèko hao ry talèko mpanjaka? ino ty paia’ i talèko o raha zao? Ino ty hampanaña’e hakeo Israele?
\v 4 Fe naharekets’ Ioabe ty saontsi’ i mpanjakay. Aa le niavotse t’Ioabe, nanitsike Israele vaho nimpoly mb’e Ierosalaime mb’eo.
\v 5 Le natolo’ Ioabe amy Davide ty fitonto’ i famolili­añe ondatioy. Aa naho Israele iaby, le rai-tampe­trisa-tsi-rai-hetse t’indaty nahafitsoa-pibara vaho am’Iehodà, efats-etse-tsi-fito-ale t’indaty nahafitsoa-pibara.
\v 6 Fe tsy vinolily am’ iereo t’i Levý naho i Beniamine; amy te nampitorifike Ioabe ty saontsi’ i mpanjakay.
\p
\v 7 Nihejen’Añahare i raha zay; le linafa’e t’Israele.
\v 8 Le hoe t’i Davide aman’ Añahare: aman-kakeo bey raho, amy nanoeko i rahay; ehe apoho henaneo i tahim-pitoro’oy; amy te nanao hadagolàñe.
\v 9 Le nitsara amy Gade, mpitoki’ i Davide, t’\nd Iehovà\nd*, nanao ty hoe:
\v 10 Akia saontsio amy Davide ty hoe: Hoe ty nafè’ \nd Iehovà\nd*: Azo­tso­ko ama’o ty raha telo, ijoboño ty hanoako.
\v 11 Aa le nimb’ amy Davide mb’eo t’i Gade le nanoe’e ty hoe; Hoe ty nafè’ \nd Iehovà\nd*: Joboño ze tea’o,
\v 12 ke t’ie ho san-kerè telo taoñe, ke ho fafàñe aolon-drafelahi’o telo volañe, ie manjomòts’ azo ty fibaran-drafelahi’o, he ho telo andro am-pibara’ \nd Iehovà\nd*, rekets’ angorosy amy taney, ie tsi­tsife’ ty Anjeli’ \nd Iehovà\nd* rotsake ty an-tane’ Israele. Aa le ereñereño henaneo ty vale’e hampoliko amy nañirak’ ahiy.
\v 13 Le hoe t’i Davide amy Gade, Vata’e dobo raho; apoho hikorovok’ am-pità’ \nd Iehovà\nd*, amy te ra’elahy o fiferenaiña’eo; fa ko ado’o hivarinjonjok’ am-pità’ondaty.
\v 14 Aa le nirahe’ \nd Iehovà\nd* am’ Israele ty angorosy; le ondaty fito-ale ty nitsin­goritrìtse.
\v 15 Nampihitrifen’ Añahare\nd d\nd* am’ Ierosa­laime ty anjely handro­tsake, aa ie ho nanjevo le najihe’ \nd Iehovà\nd*; nifere­naiña’e tsy hanao i hankàñey vaho nanoe’e ty hoe i anjely mpandrotsakey, Soa zay, agebaño henaneo ty fità’o. Le nijohañe marine’ ty tanem-pifofoha’ i Ornane nte-Iebosý eo i anjeli’ \nd Iehovà\nd*y.
\v 16 Nampiandra fihaino amy zao t’i Davide le nioni’e nijohañe añivo’ ty tane toy naho i likerañey i anjeli’ \nd Iehovà\nd*y, ie natorakitsi’e ambone’ Ierosalaime eo ty fibara tsinoake am-pità’e. Nibabok’ an-daharañe amy zao t’i Davide naho o androanavi’ Israeleo songa nisikin-gony.
\v 17 Le hoe t’i Davide aman’ Añahare, Tsy zaho hao ty nandily ty fañiahañe ondatio? Zaho avao ty nandilatse, nanao i haratiañey; fa o añondry retoañe, ino ty nanoe’ iareo? Ehe te ho amako naho añ’ anjomban-draeko ty fità’o ry \nd Iehovà\nd* Andrianañahareko, fa tsy am’ondati’oo, hanjamañe iareo.
\p
\v 18 Aa le nampisaontsie’ i anjeli’ \nd Iehovà\nd*y i Gade amy Davide, te hampitroare’ i Davide am’ \nd Iehovà\nd* ty kitrely an-tanem-pamofoha’ i Ornane nte-Iebosý eo.
\v 19 Le nion­jomb’eo t’i Davide ty amy nitaroña’ i Gade ami’ty tahina’ \nd Iehovà\nd*y.
\v 20 Ie nitolike t’i Ornane le nioni’e i anjeliy, le niharo nietake, ie naho ty ana-dahi’e efatse. Namofoke vare-bolè t’i Ornane henane zay.
\v 21 Ie nimb’e Orna­ne mb’eo t’i Davide, le niandra t’i Ornane, nahaisake i Davide, le niavotse mb’ an-tanem-pamofohañe mb’eo vaho nibokok’ amy Davide, ty lahara’e mb’an-tane.
\v 22 Le hoe t’i Davide amy Ornane, Atoloro ahy ty toem-pamofohañe toy hañamboarako kitrely am’\nd Iehovà\nd*; atoloro ahy ami’ty vili’e do’e, hampijihetse i angorosiy am’ ondatio.
\v 23 Le hoe t’i Ornane amy Davide, Endeso ho azo le hanoa’ i talèko mpanjakay ze soa am-pihaino’e. Ingo atoloko azo o añombeo ho soroñe naho o haraom-pamofohañeo ho hatae vaho o vare-bolèo ho enga mahakama; fonga itolorako.
\v 24 Le hoe t’i Davide mpanjaka amy Ornane, Aiy avao! tsy mete tsy vilieko ami’ty vili’e do’e, fa tsy ho rambeseko ho a \nd Iehovà\nd* o azoo, ndra hañenga soroñe tsy amam-bily.
\v 25 Aa le natolo’ i Davide amy Ornane ho amy toetsey ty sekelem-bolamena enenjato ami’ty lanja’e
\v 26 naho nandranjy kitrely am’ \nd Iehovà\nd* eo t’i Davide le nañenga soroñe naho engam-panintsiñañe naho nikanjy \nd Iehovà\nd* vaho natoi’e boak’ andikerañe ey, nampidoiñ’ afo ambone’ i kitrely fisoroñañey.
\v 27 Ie linili’ \nd Iehovà\nd* i anjeliy le naombe’e an-kotra’e ao i fibara’ey.
\v 28 Nioni’ i Davide henane zay te nanoiñe aze an-toem-pamofoha’ i Ornane nte-Iebosý eo t’\nd Iehovà\nd* le eo ty nañenga’e soroñe.
\v 29 Amy te mbe an-toets’ abo’ i Gibone añe ty kivoho’ \nd Iehovà\nd* niranjie’ i Mosè am-patrambey añe naho i kitrelim-pisoroñañey henane zay.
\v 30 Fe tsy nete niatrek’ ama’e eo t’i Davide hañontane an’ Andria­nañahare fa nampirevendreveñe aze i fibaran’ anjeli’ \nd Iehovà\nd*y.
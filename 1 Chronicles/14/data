\c 14
\p
\v 1 Nañitrike irak’ amy Davide t’i Korame mpanjaka’ i Tsore ninday boda-mendoraveñe naho mpandrafi-bato naho mpandranjy, hamboatse anjomba.
\v 2 Ie nifohi’ i Davide te niventè’ \nd Iehovà\nd* ho mpanjaka’ Israele naho naonjo’e antiotiotse i fife­hea’ey ty am’ ondati’e Israeleo,
\v 3 le nañenga valy maromaro indraike e Ierosalaime ao t’i Davide vaho nisamak’ ana-dahy naho anak’ ampela tovo’e t’i Davide.
\v 4 Le zao ty tahina’ o ana’e nasamake e Ierosalaimeo: i Samoà naho i Sobabe, i Natane naho i Selo­mò
\v 5 naho Iibkare naho i Elisoà naho i Elpalete
\v 6 naho i Nogà naho i Nefege naho Iafià
\v 7 naho i Elisama naho i Beliadà vaho i Elifalete.
\p
\v 8 Ie jinanji’ o nte-Pelistio te norizañe hifehe’ Israele iaby t’i Davide, le hene nionjomb’eo o nte-Pelistio hipay i Davide. Ie jinanji’ i Davide le niavota’e hifañatreke.
\v 9 Nimb’eo o nte-Pelistio niparaitak’ am-bavatanen-dRefà ey.
\v 10 Nañontane aman’ Añahare t’i Davide ami’ty hoe: hionjoñako hao o nte-Pelisteo? Hatolo’o an-tañako hao? Le hoe t’\nd Iehovà\nd* ama’e: Mionjona; fa hatoloko am-pità’o.
\v 11 Aa le nionjomb’e Baale-pera­tsime\f + \fr 14:11 \ft Peratsime: totsake, miboroboñake\f* mb’eo iereo, le zinevo’ i Davide eo. Le hoe t’i Davide, Toe nitotsak’ amo rafelahikoo t’i Andrianañahare manahake ty fisorotombahan-drano. Aa le natao Baale-peratsime i toe­tsey.
\v 12 Napo’ iareo eo o samposampo’eo le nandily t’i Davide vaho finorototo añ’ afo irezay.
\v 13 Mbe naname i vavataney indraike o nte-Pelistio.
\v 14 Nañontanea’ i Davide indraike t’i Andrianañahare; le hoe t’i Andrianañahare ama’e: Ko mionjomb’ am’ iereo mb’eo, iambohò vaho ivo­traho tandrife o sohihio.
\v 15 Ie amy zao naho mahajanjim-peo mangidigidiñe an-digiligi’ o sohihio, le mionjona mb’añ’aly, fa ho nienga aolo anahareo t’i Andrianañahare hanjevo i valobohòm-Pilistiy.
\v 16 Nanoe’ i Davide i nandilian’ Añaharey, le zinevo’ iareo i valobohòm-Pilistiy boake Gibone pake Gezere.
\v 17 Niboele amo hene taneo ty enge’ i Davide, le napo’ \nd Iehovà\nd* amo kilakila’ ondatio ty fihembañañe ama’e.
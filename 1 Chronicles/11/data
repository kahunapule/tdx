\c 11
\p
\v 1 Nifanontoñe amy Davide e Kebrone ao t’Israele iaby, nanao ty hoe: Intoy, toe taola’o naho nofo’o zahay,
\v 2 Ie taolo, ndra te nimpanjaka t’i Saole, le ihe ty niaolo vaho nampimpoly Israele; le nanao ty hoe ama’o t’\nd Iehovà\nd* Andria­nañahare’o. Ho fahana’o ondatiko Israeleo naho ho mpifehe ondatiko Israeleo.
\v 3 Aa le hene niheo mb’amy mpanjakay e Kebrone mb’eo o mpiaolo’ Israeleo vaho nifañina’ amy Davide e Kebrone ao añatrefa’ \nd Iehovà\nd*; le noriza’ iareo ho mpanjaka’ Israele t’i Davide, ty amy tsara’ \nd Iehovà\nd* am-pità’ i Samoeley.
\v 4 Nimb’e Ierosalaime—i atao Iebosiy—t’i Davide naho Israele iaby, ie tao o nte-Iebosio, o mpimoneñe amy taneio.
\v 5 Le hoe o nte-Iebosio amy Davide: Tsy himoak’ atoy rehe. Fe rinambe’ i Davide i rova fatratsey; i atao Rova i Davidey.
\v 6 Ie nanoe’ i Davide ty hoe: Ze mandafa ty nte-Iebosy valoha’e ty ho mpiaolo naho mpifehe. Ioabe ana’ i Tseroià ty nionjoñe valoha’e vaho nanoem-pifeleke.
\v 7 Nimoneñe amy fipalirañey t’i Davide, zay ty nitokaveñ’ aze ty hoe, Rova’ i Davide.
\v 8 Namboatse añariari’ i rovay re, boak’ amy Milòy pak’ ami’ty mañohok’ ey vaho namboare’ Ioabe ty ila’ i rovay.
\v 9 Niraorao erike t’i Davide amy te nindre ama’e t’\nd Iehovà\nd* i Màroy.
\p
\v 10 Irezao o nimpiaolo’ o fanalolahy mpiamy Davideo, nimpirekets’ ama’e an-kafatrarañe amy fifehea’eio, miharo am’ Israele iaby, nanao aze mpanjaka’ Israele ty amy tsara’ \nd Iehovà\nd*io.
\v 11 Inao ty famoliliañe o fanalolahy nimpiamy Davideo: Iasobeame, ana’ i nte-Kakmoniý mpifehe i telopoloy; nonjon’e ami’ty telon-jato i lefo’ey vaho zinevo’e iaby amy andro zay.
\v 12 Nanonjohy aze t’i Eleazare ana’ i Dodò nte-Akoake, raik’ amy fanalolahy telo rey.
\v 13 Nindre amy Davide e Pase-Damime ao re, ie nifanontoñe hañotakotake eo o nte-Pelistio, añ’ila’ ty teteke lifotse vare-hordea; naho fa nilay añatrefa’ o nte-Pelistio ondatio,
\v 14 le nijohañe añivo’ i tetekey iereo, nañaro aze, le zinevo’ iareo o nte-Pelistio; vaho rinomba’ \nd Iehovà\nd* an-drombake jabajaba.
\v 15 Teo te nizotso mb’amy vato mb’amy Davidey mb’eo, an-dakato’ i Adolame ao, ie nitobe am-bavatane’ i Refaime ao o nte-Pelistio, ty telo amo mpiaolo telopoloo.
\v 16 Ie tam-pipalirañe ao t’i Davide, le te Betlekheme ao o mpirimbo-nte-Pelistio.
\v 17 Niazo ty hasijy t’i Davide, nanao ty hoe: Ehe te eo ty hanjotso rano amako boak’ am-bovom-Betlekheme marine’ i lalambeiy.
\v 18 Niboroboñafe’ i telo rey i toben-te Pilistiy, le nitarike rano boak’ am-bovo’ i Betlekheme ao marine’ i lalambeiy; nendese’ iereo vaho nazotso’ iareo amy Davide; fe tsy nimete nikama t’i Davide, te mone nadoa’e añatrefa’ \nd Iehovà\nd*,
\v 19 nanao ty hoe: Sondo’e aman’ Añahareko te hanoeko o raha zao; hinomeko hao ty lio’ ondaty namoe’ay retiañe? Fa am-pamoeam-piay i nañandesa’ iareoy. Aa le tsy nimete ninon-dre. Ie o nanoe’ i fanalolahy telo reio.
\v 20 I Abisaý, rahalahi’ Ioabe, ty nimpiaolo’ i telopolo rey; ie nañonjon-defoñe ami’ty telon-jato naho zinama’e vaho nibangoeñe añivo’ i telo rey.
\v 21 Ie ty nanañ’ asy amy telo antsa­ranga faha-roey vaho nanoeñe mpiaolo’ iareo; fe tsy nitaka’e i telo valoha’ey.
\v 22 I Benià, ana’ Iehoiadà, ana’ ty fanalolahy nte-Kabtseele, mpitoloñe an-kafatrarañe, nandafa nte-Moabe roe an-tron-diona, le nizotso añivon-koboñe añ’ androm-panàla namono ty liona ao.
\v 23 Zinevo’e t’i nte-Mitsraime, ondaty abo, lime kiho ty haabo’e, am-pità’ i nte-Mitsraimey ty lefo’e hoe bodam-panenoñe; kobaiñe ty tama’e te nizotso mb’ama’e mb’eo naho tinava’e am-pità’ i nte-Mitsraimey i lefo’ey vaho vinono’e amy lefo’ey.
\v 24 Ie o nanoe’ i Benaià, ana’ Iehoiadào, le nibangoe’ i fanalolahy telo rey i tahina’ey.
\v 25 Ie ty nanañ’ asy amy telopoloy, f’ie tsy nahatakatse i telo valoha’e rey, ro najado’ i Davide amo mpañaro azeo.
\v 26 Ty fanalolahy amo lahindefoñeo, le i Asaele rahalahi’ Ioabe, i Elkanane, ana’ i Dodò nte-Betlekheme;
\v 27 i Samote nte-Harore, i Keletse nte-Pelone,
\v 28 Irà, ana’ Ikekese nte-Tekoe, i Abiezere nte Anatote,
\v 29 i Sibekaý nte-Kosà, Ilaý nte-Akoake,
\v 30 i Mahàre, nte-Netofà, i Kelede ana’ i Baanià, nte-Nitofà,
\v 31 Itaý ana’ i Ribaý nte-Gibà amo ana’ i Beniamineo, i Benaià nte Piratone;
\v 32 i Koraý tamy saka Gaasey, i Abiele, nte Arbate,
\v 33 i Azmavete, nte-Bakorime, i Eliabà nte-Saalbone,
\v 34 o ana’ i Haseme nte-Gizòo, Ionatane, ana’ i Sagay nte Harare,
\v 35 i Akiame, ana’ i Sakare nte Harare, i Elifale ana’ i Ore
\v 36 i Kefere nte Mekerate, i Akiià nte Pelone
\v 37 i Ketsrò nte Karmele, i Naaraý ana’ i Ezbaý,
\v 38 Ioele rahalahi’ i Natane, i Mibkare ana’ i Hagrý,
\v 39 i Tseleke nte Amone, i Nakaraý nte Berote, ty mpitàm-pikala’ Ioabe ana’ i Tseroià,
\v 40 Irà nte Ietere, i Garebe nte-Ietere,
\v 41 i Orià nte Kite, i Zabade ana’ i Aklay
\v 42 i Adinà ana’ i Siza nte Reobene, mpifehe o nte Reobeneo, rekets’ i telopolo mpiama’e rey
\v 43 i Kanàne, ana’ i Maakà naho Iosafate nte Metene,
\v 44 i Ozià, nte Asterate, i Samà naho Iehiele, ana’ i Kotane nte Aroere,
\v 45 Iediaele, ana’ i Simrý naho Iohà rahalahi’e nte Tizite,
\v 46 i Eliele nte Makavè naho Ieribaý naho Iosavià ana’ i Elnaame naho Itmà nte Moabe,
\v 47 i Eliele naho i Ovede vaho Iasiele nte Metsobaià.
\p
\b
\c 1
\p
\v 1 I Zokey,
\p Ho ami’ty rakemba jinoboñe naho o ana’eo, o kokoako an-katòo; le tsy izaho avao, fa ze hene mahafohiñe ty hatò,
\v 2 ie i hatò mimoneñe aman-tikañe vaho ho aman-tikañe nainai’ey.
\v 3 Hasoa naho fiferenaiñañe vaho hanintsiñe aman-tika boak’ aman’ Añahare Rae naho hirik’ am’ \nd Iesoà\nd* Norizañey, anan-dRae, an-katò naho an-koko.
\v 4 Vata’e nahaehak’ ahy te nahatrea o ana’o ila’eo nañavelo ami’ty hatò, do’e amy nandilian-dRae antikañey.
\v 5 Mañontane azo iraho, rakemba, tsy t’ie isokirako lily vao, fa i tàman-tika am-baloha’ey, t’ie hifampikoko.
\v 6 Zao o fikokoañeo, t’ie mañavelo am-pañambenañe o lili’eo\f + \fr 1:5 \ft Jn I 5:3, Jao 14:15\f*. Inao i liliy, hañaveloa’ areo amy jinanji’ areo tam-baloha’ey.
\p
\v 7 Maro ty mpamañahy fa niboele ami’ty voatse toy ze tsy miantoke te niavy an-tsandriñe t’\nd Iesoà\nd* Norizañe. Izay i mpamañahiy, i norizam-bìlañey.
\v 8 Mitaoa tsy ho motso ty nifanehafan-tika, soa t’ie handrambe tambe heneke.
\v 9 Ndra ia ia milosotse tsy mimoneñe amy fañòha’ i Norizañeiy, le tsy ama’e t’i Andrianañahare\f + \fr 1:9 \ft Ti I 6:3\f*; f’ie mifahatse amy fañòhañey, le ama’e t’i Rae naho i Anakey\f + \fr 1:9 \ft Jn I 1:3, 2:22, 5:20\f*.
\v 10 Aa ndra ia ia mitilik’ azo tsy minday i fañòhañe zay, ko anoe’o añ’anjomba, vaho ko añontanea’o,
\v 11 amy te mpitraok’ amo sata-rati’eo ze mañontane aze.
\p
\v 12 Aa ndra te maro ty ho nisokirako, tsy teako t’ie an-taratasy naho rano-mainte, fe salalaeko ty hitilike vaho hifañaoñe ama’o naho hifañatreke hampahaeneñe o haehan-tikañeo.
\v 13 Mañontane azo o ana-drahavave’o jinoboñeo.
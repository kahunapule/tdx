\c 2
\q1
\v 1 Hankàñe amo mpikilily
\q1 hatsivokarañeo,
\q1 o mikitro-draha an-tihi’eo!
\q1 Ie berabera andro le mañeneke
\q1 kanao am-pità’ iareo ty haozarañe.
\v 2 Mihañe teteke, le mitavañe,
\q1 naho anjomba, le minday;
\q1 aa le forekekè’ iereo
\q1 ty fokontokoñe rekets’ i akiba’ey,
\q1 vaho t’indaty naho i lova’ey.
\v 3 Aa le hoe ty nafè’ \nd Iehovà\nd*:
\q1 Inao, safirieko hekoheko ty fifokoañe toy,
\q1 le tsy haha-votso-­bozoñ’ ama’e nahareo,
\q1 vaho ko mañavelo an-drengevoke;
\q1 fa ho san-kankàñe.
\v 4 Amy andro zay le handrazan-drehake
\q1 ty ama’o iereo,
\q1 naho handala am-pirovetañe ty hoe:
\q1 Vata’e rotsake zahay;
\q1 novae’e ty anjara’ ondatikoo,
\q1 akore ty nanintaha’e amako!
\q1 Tsy ho navaha’e o tete’aio? te mone zarae’e.
\v 5 Aa le tsy eo ty hikozozotse talim-panjeheañe an-kitsapak’ ami’ty valobohò’ \nd Iehovà\nd* ho azo.
\q1
\v 6 Ko mitaroñe, hoe ty taroñe’ iareo;
\q1 Tsy hitaroña’iareo o raha zao,
\q1 tsy mone ho salareñe.
\q1
\v 7 Hoe ty volañeñe ry anjomba’ Iakobe,
\q1 Tsy mahaliñe hao t’i Arofo’ \nd Iehovà\nd*?
\q1 Sata’e hao rezao?
\q1 Tsy mahasoa ty mpañavelo an-kavantañañe hao o volakoo?
\q1
\v 8 Fe nitroatse ho rafelahy omale ondatikoo; endahe’ areo ty sarimbo reketse ty akanjo’ ondaty mitoañe am-panintsiñañeo,
\q1 o mimpoly boak’añ’alio.
\q1
\v 9 Ampisitahe’ areo o rakemba’ ondatikoo; songa boak’ añ’anjomba’e soa fihamiñe; asinta’ areo amo keleia’ iareoo kitro-katroke ty engeko.
\q1
\v 10 Miongaha! Akia! fa tsy fitofà’ areo ty atoy; i haloera’ey ty maharotsake
\q1 am-pandrotsahañe mitivontivoñe.
\q1
\v 11 Naho teo ty mpañorike tioke naho vande, nandañitse ami’ty hoe:
\q1 Hitaroñe divay naho toake
\q1 ama’ areo iraho,
\q1 ie ty hatao mpilañoñe
\q1 am’ondaty retoañe.
\q1
\v 12 Toe havoriko irehe, ry Iakobe, ihe iaby;
\q1 toe hatontoko ty sengaha’ Israele;
\q1 hatraoko hoe añondry
\q1 am-piandrazañe ao;
\q1 manahake ty lia-raik’ an-golobo’e ao;
\q1 higoreongoreoñe ty am’ondatio.
\q1
\v 13 Miakatse aolo’ iareo mb’eo
\q1 t’i Mpampiboroboñake;
\q1 miboroboñake mb’eo iereo,
\q1 mivavatse mb’an-dalambey
\q1 naho miakatse añe;
\q1 vaho miary aolo mb’eo ty Mpanjaka’ iareo, \nd Iehovà\nd* ty mpiaolo’ iareo.
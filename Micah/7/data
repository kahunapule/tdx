\c 7
\q1
\v 1 Hankàñe amako! fa manahake
\q1 i nipòk’ amo vokan’ asara natontoñeoy,
\q1 tsy am-pirotorotom-baloboke ho haneñe; ndra valoham-boa hampilelalela ty fiaiko.
\v 2 Fa nifaoheñ’ an-tane atoy t’indaty
\q1 mañori-Kake,
\q1 tsy ao ty mahity am’ondatio;
\q1 songa miampitse handrendreke lio,
\q1 sindre mifañoroñe an-karato
\q1 o mpirahalahio.
\v 3 Fità-roe ty mahatafetetse o sata rati’eo;
\q1 ipaia’ i roandriañey naho
\q1 takea’ i mpizakay ty vokàñe;
\q1 aboa’ ty bey ty fikitrohan-tro’e,
\q1 vaho rarè’ iereo hitraoke.
\v 4 Hoe hìsatse ty soa am’iereo,
\q1 hoe vovom-patike ty mahity ama’e;
\q1 i andro ampitsatohe’o mpijilojiloy:
\q1 tondroke ty fitilihañe azo;
\q1 ho doboñe iereo henane zay.
\v 5 Ko miato rañetse,
\q1 ko mirampy aman-atehena;
\q1 amy màndre añ’araña’o eoy,
\q1 itaò o soñi’oo.
\v 6 Fa mañamavo an-drae’e ty ana-dahy,
\q1 miatreatre an-drene ty anak’ ampela,
\q1 ty vinanto-ampela aman-drafoza’e ampela; rafelahi’ondatio t’indaty añ’akiba’e ao.
\q1
\v 7 Aa naho zaho, hitamà \nd Iehovà\nd*;
\q1 ho liñisako i Andrianañaharem-pandrombahakoy; hijanjiñe ahy t’i Andrianañahareko.
\q1
\v 8 Ko mirebeke ahy, ry mpalaiñ’ ahio, ndra t’ie mikorovoke, mbe hitroatse;
\q1 ndra mitobok’ añ’ieñe ao,
\q1 \nd Iehovà\nd* ro hazavàko.
\q1
\v 9 Ho vavèko ty haviñera’ \nd Iehovà\nd*
\q1 amy t’ie nandilatse ama’e,
\q1 ampara’ te ihalalia’e ho ahy,
\q1 naho ampijadoña’e zakam-pañisohañe; ie hakare’e mb’an-kazavàm-b’eo,
\q1 vaho ho treako ty havantaña’e.
\q1
\v 10 Ho oni’ i rafelahikoy zay,
\q1 vaho ho saroña’ ty hasalarañe
\q1 ty nanao amako ty hoe:
\q1 Aia t’\nd Iehovà\nd* Andrianañahare’o?
\q1 Ho sambae’ o masokoo, ie ho lialiàñe hoe fotak’ an-dalañe eo henane zay.
\q1
\v 11 Ho androm-pampitroarañe o kijoli’oo amy andro zay, hibolea’ i Hake mb’eo mbe’o.
\q1
\v 12 Ho androm-pitotsahañ’ ama’o,
\q1 boak’ Asore naho i Mitsraime,
\q1 boake Mitsraime pak’amy sakay\f + \fr 7:12 \ft Eofrate\f*; eka, boak’an-driake pak’an-driake, vaho boak’am-bohitse pak’am-bohitse,
\q1
\v 13 Le ho koake i taney ty amo mpimone’eo,
\q1 ho vale’ ty hatsivokaram-pitoloña’ iareo.
\q1
\v 14 Araho an-kobai’o ondati’oo,
\q1 i lia-rain-dova’o rerek’ añ’ala ao,
\q1 an-teñateñan-tane marorok’ aoy;
\q1 andrazo mb’e Basane\f + \fr 7:14 \ft Basane: tsinila, tsifa\f* naho mb’e Gilade\f + \fr 7:14 \ft Gilade: fitoaboran-talily\f* mb’eo iereo manahake tañ’andro haehae.
\q1
\v 15 Manahake tañ’andro nañakarako azo
\q1 an-tane Mitsraime ao,
\q1 le hampiboahako raha fanjaka.
\q1
\v 16 Ho oni’ o kilakila’ ondatio le ho salatse ndra te maozatse; hamihim-palie am-pitàñe vaho ho valagìñe an-dravembia.
\q1
\v 17 Ie hitsela deboke hoe mereñe,
\q1 hititititike t’ie miakatse an-kijoly ao hoe merembitike hirik’ an-tane ao; hangebahebake t’ie miheo mb’am’ \nd Iehovà\nd* Andrianañaharentika,
\q1 vaho hañeveñe ama’o iereo.
\q1
\v 18 Ia t’i Andrianañahare hañirinkiriñe Azo,
\q1 Mpañafa-kakeo, naho mampipoke ty fiolà’ o honkahonkan-dova’eo!
\q1 Tsy tana’e nainai’e ty haviñera’e, vaho
\q1 ifalea’e ty fiferenaiñañe.
\q1
\v 19 Hiferenaiña’e indraike tika,
\q1 ho lialiàm-pandia’e o hakeon-tikañeo; Eka! hahifi’o an-driake lalek’ ao o tahi’ iareoo.
\q1
\v 20 Ho tolora’o havantañañe t’Iakobe,
\q1 naho fiferenaiñañe t’i Avrahame,
\q1 i nifantà’o aman-droae’ay haehae zay. Updated Bible text was loaded.
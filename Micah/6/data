\c 6
\q1
\v 1 Janjiño henaneo ty nafè’ \nd Iehovà\nd*:
\q1 Miongaha, aboaho amo vohitseo o enta’oo, ampitsanoño o haboañeo ty fiarañanaña’o.
\v 2 Mitsendreña ry vohitseo, ty sisì’ \nd Iehovà\nd*,
\q1 ry manantañe maoza’ ty tane toio,
\q1 fa manan-kabò am’ondati’eo t’\nd Iehovà\nd*,
\q1 ie toe hifanjomotse am’Israele.
\v 3 O ry ondatikoo,
\q1 ino ty nanoako azo?
\q1 Akore ty nahamokorako azo?
\q1 Atalilio.
\v 4 Izaho nañakatse azo
\q1 an-tane Mitsraime añe,
\q1 nijebañ’azo an-trañom-pañondevozañe,
\q1 le nampiaoloeko azo t’i Mosè\f + \fr 6:1 \ft Mosè: nakareñe; \f* naho i Aharone\f + \fr 6:1 \ft Aharone: mpañoke; abo; an-koazara\f* vaho i Miriame\f + \fr 6:1 \ft Miriame: Fiolàñe\f*.
\v 5 O ry ondatikoo, tiahio henaneo i nikinià’ i Balake\f + \fr 6:1 \ft Balake: mpandrotsake\f* mpanjaka’ i Moabey\f + \fr 6:1 \ft Moabe: boak’ aman-drae’e\f*,
\q1 naho ty natoi’ i Balame\f + \fr 6:1 \ft Ty antetse am’ondatio; ty famongora’e\f* ana’ i Beore\f + \fr 6:1 \ft Beore: mirehetse; dagola; minèñe\f* aze boake Sitime\f + \fr 6:1 \ft Sitime: fatike\f* pake Gilgale\f + \fr 6:1 \ft Gilgale: larò; mivariñe; votry\f*,
\q1 hahafohina’ areo o sata-vanta’ \nd Iehovà\nd*o.
\v 6 Akore ty hiatrefako \nd Iehovà\nd*?
\q1 ty hiambaneako aman’ Añahare
\q1 Andindimoneñey?
\q1 Hiatrefako an-tsoron-koroañe hao,
\q1 an-temboay hao?
\v 7 Ho no’ \nd Iehovà\nd* hao t’ie kobatròk’ arivo?
\q1 ndra torahañe rai-ale ­mikararàke menake?
\q1 hatoloko hao ty tañoloñoloñako
\q1 ty amy fiolàkoy?
\q1 ty vokan-troko ty amo hakeom-piaikoo?
\v 8 Fa natoro azo, ry koahe, ty hasoa,
\q1 naho ty ipaia’ \nd Iehovà\nd*:
\q1 te hanoe’o ty hiti’e,
\q1 t’ie ho tea fiferenaiñañe,
\q1 vaho hirè-batañe hindreza’o fañavelo aman’ Añahare’o.
\v 9 Mikoik’ amy rovay ­­
\q1 ty fiarañanaña’ \nd Iehovà\nd*,
\q1 hañaoñe ty tahina’o ty mahihitse.
\q1 Janjiño i Kobaiñey, naho i nanendre azey.
\v 10 Mbe amam-baran-katsivokarañe hao
\q1 ty añ’akiba’ i lo-tserekey?
\q1 naho i kapoa-tomotse tìvay.
\v 11 Ho volilien-ko hiringiri’e hao raho
\q1 t’ie amam-balantsy vìlañe,
\q1 naho amam-batom-pamañahiañe an-koroñe ao?
\v 12 Ie pea katramo o mpañalealeo,
\q1 naho mivolam-bande o mpimone’eo,
\q1 vaho mamañahy am-bava’e ao ty lela’ iareo.
\v 13 Aa le ho silòfeko rehe,
\q1 ho zevoñeko ambane, hampibangìñ’ azo
\q1 ty amo tahi’o maroo.
\v 14 Hikama rehe fa tsy ho anjañe;
\q1 hasalikoañe mampikoritoke
\q1 ty an-tro’o ao;
\q1 hanao an-driha rehe fa tsy hahafihaja,
\q1 vaho hatoloko ami’ty fibara ze nakafi’o.
\v 15 Hitongy rehe fe tsy hanatake;
\q1 handia olive fe tsy hihosotse
\q1 amy menakey;
\q1 naho hampipiritse valoboke,
\q1 fe tsy hinome’o ty divai’e.
\v 16 Nitambozora’ areo o fañè’ i Omrio\f + \fr 6:1 \ft Omri: voton-tsako\f*;
\q1 naho nitàñ’ o sata’ i Akabeo\f + \fr 6:1 \ft Akabe: Rahalahin-drae\f*,
\q1 naho nañavelo amo fisafiri’ iareoo;
\q1 aa le hampangoakoaheko rehe,
\q1 hampikosihañe o mpimoneñeo,
\q1 le ho vavè’ areo ty inje’ ondatikoo.
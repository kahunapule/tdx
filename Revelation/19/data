\c 19
\s1 Haleloia
\p
\v 1 Añe irezay le tsinanoko ty fipoñafam-peom-balobohòke andindìñe ao, nirihoñe ty hoe:
\q1 Haleloia\f + \fr 19:1 \ft Heb: aleloia: jejò t’\nd Iehovà\nd*\f*!
\q1 Fandrombahañe naho enge,
\q1 naho haozarañe
\q1 ho an’Andrianañaharen-tikañe
\v 2 amy te mahity naho vantañe o fizakà’eo\f + \fr 19:2 \ft Sab 19:9\f*,
\q1 le fa nafà’e i tsimirirañe jabajaba
\q1 nandeotse ty tane toy
\q1 amo hakarapiloa’eoy
\q1 vaho navale’e ama’e
\q1 ty lio’ o mpitoro’eo\f + \fr 19:2 \ft Its 32:43\f*.
\v 3 Nindrai’ iereo ty hoe:
\q1 Halelo-Ia!
\q1 Hihobobòke nainai’e donia o hatoe’eo.
\v 4 Songa nibaboke naho nitalaho aman’ Andrianañahare mpiambesatse amy fiambesa’ey i androanavy roapolo-efats’ amby rey naho i raha veloñe efatse rey, nanao ty hoe:
\p Amena, Haleloia!
\v 5 Le niboak’ amy fiambesatsey ty fiarañanañañe nanao ty hoe:
\q1 Rengeo t’i Andrianañaharen-tikañe
\q1 ry mpitoro’e iabio, naho o mañeveñe ama’eo, ndra ty kede ndra ty bey!\f + \fr 19:5 \ft Sab 115:13\f*
\v 6 Tsinanoko amy zao ty nanahake feom-balobohòke, nanahake ty fitroña’ ty rano misorotombake naho nanahake ty fiparapapiahan’ àmpiñe ra’elahy, nanao ty hoe:
\q1 Haleloia! Fa mifehe t’i \nd Talè\nd*
\q1 Andrianañahare, Tsitongerèñe.
\v 7 Antao hifale naho hirebeke vaho hanolots’ engeñe ama’e!
\q1 Fa tsatoke ty enga-vao’ i Vik’añondriy,\f + \fr 19:7\ft Mat 22:1-12 Toe an-Tane\f*
\q1 vaho fa nihamiñe i enga-vao’ey,\f + \fr 19:7 \ft Ies 61:10\f*
\v 8 le natolotse aze ty hiombea’e leny marerarera mikinokinoke mitoratsike.
\p Toe o satan-kavañona’ o noro’eoo i leny marerareray.\f + \fr 19:8b\ft Mat 22:11-14 \f*
\v 9 Le hoe re tamako: Patero: Haha o ambarañe ho mb’amy sabadidam-panambalia’ i Vik’ añondriio! Le hoe re amako: Tsara ton’ Añahare izay.
\v 10 Le nibabok’ am-pandia’eo iraho niambane. Fe hoe re: Mitaoa! Mpitrao-pitoroñe ama’o naho amo longo’o mitañe ty taro’ \nd Iesoào\nd* iraho. Mitalahoa aman’ Añahare! Amy te arofom-pitokiañe ty fitaroñañe \nd Iesoà\nd*.
\s1 Ty Mpiningitse Soavala Foty
\v 11 Le naheoko te nisokake i likerañey naho niheo mb’etoa ty soavala foty, naho kanjieñe ty hoe Migahiñe naho To i mpiningitse ama’ey naho an-kavantañañe ty fizaka’e vaho fialia’e\f + \fr 19:11 \ft Top 10:42\f*.
\v 12 Hoe afo misotratràke o fihaino’eo, naho sabakam-bolonahetse maro ty añambone’e eo. Sinokitse ama’e ty tahinañe tsy fohi’ ondaty naho tsy ie\f + \fr 19:12 \ft Ben 2:17\f*.
\v 13 Misikin-damba mireparepa nalipotse an-dio re, le atao Tsaran’ Añahare i tahina’ey\f + \fr 19:13 \ft Jao 1:1, 14\f*.
\v 14 Nañorik’ aze an-tsoavala foty o lahin-defon-dikerañeo nisaron-deny marerarera mitoratsike mikinokinoke.\f + \fr 19:14\ft Ben 19:7 8\f*
\v 15 Miakats’am-palie’e ty fibara masioñe\f + \fr 19:15 \ft Ies 49:2\f* hañatsake o kilakila ondatio, le ho fehè’e an-kobay viñe.\f + \fr 19:15 \ft Sab 2:9\f*
\q1 naho ie ty mandialia ty fipiritan-divaim-piforoforon-kaviñeran’ Añahare, Tsitongerèñey.
\v 16 Misokitse an-tsaro’e eo naho am-pe’e eo ty hoe:
\q1 Mpanjakam-panjaka naho Talèn-talè.
\s1 Ierosaleme Vao Ikz 48.30-35
\v 17 Le naheoko ty anjely nijohañe amy àndroy nikoike am-piarañanañañe mafe amy ze hene voroñe mitiliñe an-teñanteñan-dikerañe ty hoe: Mb’ etoy, mitontona amy sabadidake jabajaban’ Añaharey,
\v 18 hitimpoñe ty nofom-panjaka, naho ty nofo’ o mpifehen-dahin-defoñeo naho ty nofo’ o fanalolahio naho ty nofon-tsoavala naho o mpiningitse ama’eo naho ty nofo’ ze hene ondaty, ty ondevo naho ty midada, ty kede vaho ty bey.\f + \fr 21:9 \ft Isa 56:9; Eze 39:4; Mat 24:28; Lke 17:37\f*
\v 19 Le nitreako te nifanontoñe hialy amy miningitse soa­valay naho amy firimboña’ey i bibiy naho o mpanjaka’ ty tane toio naho o fifañosoña’ iareoo.
\v 20 Le tsinepake i bibiy naho nindre ama’e i mpitoky sare’e nanao viloñe tsitantane añatrefa’e naho namañahy o nandrambe ty vilo’ i bibiy vaho nitalaho amy sare’ eioy. Navokovoko veloñe amy antara mirebareba afo manodotse solifaray ao ie roe,
\v 21 le vinono amy fibara miakatse am-palie’ i mpiningitse soavalaiy o ila’eo, vaho nahaetsake o voroñe iabio ty nofo’ iareo.
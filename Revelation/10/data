\c 10
\s1 Ty Anjely naho ty Boke-peleke Kede
\p
\v 1 Nitreako ka ty anjely fanalolahy nizotso boak’ andindìñe ey, nisaron-drahoñe, naho añambone’e eo ty hàvañe, naho nanahake i àndroy ty vinta’e, vaho hoe bodan’ afo o fandia’eo;
\v 2 nitintiñe boke-peleke kedekedeke nisokake am-pità’e. Natroa’e ambone’ i riakey ty fandia’e havana, naho an-tane eo ty fandia’e havia,
\v 3 vaho nipazak’ am-piarañanañañe manahake ty fitroñan-diona. Ie nikoike le nivolañe ka ty feon-kotroke fito.
\v 4 Aa naho nivolañe i àmpiñe fito rey, le ho nanokitse iraho, fe tsinanoko ty fiarañanañañe boak’ andindìñe ey nanao ty hoe: Liteo i vinola’ i àmpiñe fito reiy, le ko sokireñe.
\v 5 Ie amy zay, nañonjom-pitàn-kavana mb’ andindìñe ey\f + \fr 10:5 \ft Fot 14:22, Its 32:40\f* i anjely nitreako nijohañe ambone’ i riakey naho an-taney,
\v 6 nifanta amy veloñe nainai’e doniay\f + \fr 10:6 \ft Dan 12:7\f*, amy namboatse o likerañeo naho ze am’ iereo ao naho ty tane toy rekets’ o ama’eo naho i riakey vaho ze ama’ey\f + \fr 10:6 \ft Neh 9:6; Avo 20:11, Sab 146:6, Ben 4:11\f*, ty hoe: Tsy ho roñoñe ka ty ora!
\v 7
\p
\v 8 Le nisaontsy amako indraike i fiarañanañañe tsinanoko boak’ andindìñey, ami’ty hoe: Akia, rambeso i boke-peleke misokak’ am-pità’ i anjely mijohañe an-driake ey naho an-taney.
\v 9 Aa le niheo mb’amy anjeliy mb’eo iraho le nivolañako, hitolora’e i boke kedey. Le hoe re tamako: Intoy, kamao\f + \fr 10:9 \ft Iek 2:1-10, 3:1-27\f*. Hampafaire’e ty fisafoa’o, f’ie ho mamy hoe tantele am-palie’o ao.
\v 10 Rinambeko am-pità’ i anjeliy i boke kedekedekey vaho nihaneko. Nireiko tave amy t’ie nimamy hoe tantele am-bavako ao\f + \fr 10:10 \ft Iek 3:3\f*, f’ie nateleko le nafaitse ty troko.
\v 11 Le hoe ty nitsara’e: Tsy mete tsy mitoky indraike irehe añatrefa’ ondatio naho fifeheañe naho fisaontsy vaho mpanjaka maro.
\c 5
\s1 Ty Boke-peleke naho ty Vik’añondry
\p
\v 1 Le nitreako an-kavana’ i miambesatse amy fiambesatseiy ty boke-peleke misokitse añ’ate’e naho alafe’e\f + \fr 5:1 \ft Iek 2:10\f*, linite fitomboke fito.
\v 2 Nitreako ka ty anjely fanalolahy, nitsey am-piarañanañañe mafe ty hoe: Ia ty mañeva hanokake i boke-pelekey naho hampipoñake o fitombo’eo?
\v 3 Fe leo raik’ andindìñe ey tsy nahasokake i boke-pelekey ndra hahaisake aze, ndra an-tane, ndra ambane tane ao.
\v 4 Aa le nangoihoy ty tañy raho amy te tsy tendreke ty mañeva hanokake i boke-pelekey ndra hahaisake aze.
\v 5 Le nanao ty hoe amako ty raik’ amy androanavy rey: Ko mirovetse! Hehe, te i Liona, tarira’ i Joda Vaha’ i Davidey\f + \fr 5:5 \ft Fot 49:9-10, Heb 7:14\f* ty nandreketse\f + \fr 5:5 \ft Ies 11:1, 10\f* naho mahasokake i boke-pelekey naho i fitombo’e fito rey.
\v 6 Le naheoko te ingo nijohañe an-teñateña’ i fiambesatsey naho i raha veloñe efatse rey vaho i androanavy rey eo ty nijohaña’ ty vik’ añondry hoe linenta, aman-tsifa fito vaho maso fito, i Arofon’ Añahare fito niraheñe hanitsike ty tane toiy.
\v 7 Nimb’eo re nandrambe i boke-pelekey am-pitàn-kavana’ i miambesatse amy fiambesa­tseiy.
\v 8 Aa ie nandrambe i boke pelekey, le nibabok’ añatrefa’ i Añondriy i raha veloñe efatse rey naho i androanavy roapolo efats’ amby rey, songa nitañe marovany naho fitavonañe volamena pea ty emboke—o halali’ o noro’eoo.
\v 9 Le nitakasy sabo vao ami’ty hoe:
\q1 Mañeva azo ty mandrambe i boke-pelekey
\q1 naho hampipoñake o fitombo’eo,
\q1 amy t’ie linenta,
\q1 vaho ty lio’o ro nahavili’ aiñe
\q1 anay ho an’Andrianañahare,
\q1 boak’ amy ze hene foko naho fameleke
\q1 naho tariratse vaho fifeheañe;
\v 10 naho nanoe’o fifeheañe naho mpisoroñe
\q1 ho an’Andrianañahare’ay zahay,
\q1 hifehe an-tane atoy\f + \fr 5:10 \ft Dan 7:18-27\f*.
\v 11 Le nitreako, naho tsinanoko amy zao ty fiarañanañan’ anjely maro niarikoboñe i fiambesatsey naho i raha veloñe rey naho i androanavy rey, ale añ’ale naho arivo añ’arivo ty ia’e,
\v 12 songa nampipoña-peo ami’ty hoe:
\q1 Mañeva i Añondry linentay,
\q1 ty handrambe lily
\q1 naho vara naho hihitse
\q1 naho ozatse naho hasiñe
\q1 naho engeñe vaho sitra!
\v 13 Le tsinanoko ze hene namboareñe andindìñe ey naho an-tane atoy naho ambane’ ty tane toy ao, naho an-driak’ añe, vaho ze he’e am’iereo ao nanao ty hoe amy miambesatse amy fiambesatseiy naho amy Vik’ añondriy:
\q1 Tata naho hasiñe naho engeñe
\q1 vaho fifeheañe nainai’e donia!
\v 14 Le tinoi’ i raha veloñe efatse rey ty hoe: Amena! vaho niba­boke eo i androanavy rey, nitalaho.
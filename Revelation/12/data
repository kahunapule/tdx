\c 12
\s1 Ty Rakemba naho i Fañaneñey
\p
\v 1 Tendrek’ andindìñe eñe amy zao ty viloñe jabajaba: ty rakemba misaroñe i àndroy, naho ambanem-pandia’eo i volañey vaho añambone’e eo ty sabaka amam-basiañe folo ro’amby.
\v 2 Nivesatse re le nikoiakoiak’ ami’ty fanaintaiñam-pitsongoa’e vaho nañèñe te hisamake.
\v 3 Le nisodehañe andindìñe eñe ty viloñe tovo’e: Inge ty fañaneñe mena ra’elahy, aman-doha fito naho tsifa folo\f + \fr 12:3  \ft Dan 7:7,8,20,24\f* vaho sabakam-pifeheañe fito amy loha’e rey.
\v 4 Piniopio’ ty ohi’e ty faha­telo’ o vasian-dikerañeo vaho nahirirì’e mb’an-tane atoy. Le nijaga­rodoñe aolo’ i rakemba hisamakey i fañaneñey, hampibotseke i ana’ey vata’e toly.
\v 5 Le nisamak’ anadahy re\f + \fr 12:5  \ft Ies 26:17, 66:7; Mik 4:9-10\f*, ty lahi­lahy hifehe ze hene tane an-kobay viñe\f + \fr 12:5  \ft Sab 2:9\f*; fe hinaoke mb’aman’ Añahare naho mb’amy fiambesa’ey añe i Ana’ey.
\v 6 Nibotatsake mb’am-babangoañe añe amy zao i rakembay mb’ami’ty toetse hinalankan’ Añahare ho aze; le hatraheñe ao ampara’ te ritse ty andro arivo-tsi-roanjato-tsi-enempolo.
\p
\v 7 Nipoak’ amy zao ty hotakotak’ an­din­dìñe ey: nifandrapak’ amy fañaneñey t’i Mikaele naho o anjeli’eo; namale amañ’aly ka i fañaneñey naho o anjeli’eo, 8f’ie tsy nahagioke, mbore tsy nanjoañe toetse andin­dìñe ao.
\v 9 Nahifik’ ambane i fañaneñe jabajabay—i fañaneñe haehae atao: devoly naho mpañìnjey, ie mampandridrìke ty voatse toy iaby. Rinoake mb’an-tane atoy re, le nindre siniots’ ama’e o anjeli’eo.
\v 10 Le tsinanoko ty fiarañanañañe mafe andindìñe ao nanao ty hoe:
\q1 Fa totsake henaneo ty fandrebahañe
\q1 naho ty haozarañe
\q1 naho ty fifehean’ Añaharen-tikañe\f + \fr 12:10  \ft Ben 11:15\f*,
\q1 vaho ty lili’ i Noriza’ey.
\q1 Amy te navokovoko ambane
\q1 ty mpanisý o roahalahin-tikañeo,
\q1 ie nanisia’e añatrefan’Añaharen-tika eo handro an-kaleñey,
\q1
\v 11 Rineba’ iareo ami’ty lio’ i Vik’añondriy
\q1 naho ami’ty tsaram-pitaroña’ iareo;
\q1 tsy nikokoa’ iareo ty fiai’iareo
\q1 ndra te niatre-kavilasy.
\q1
\v 12 Mirebeha arè ry likerañeo naho o mpimoneñe am’ iereoo!
\q1 Feh’ohatse an-tane atoy naho amy riakey,
\q1 fa nimb’ama’ areo ao i mpañìnjey!
\q1 lifo-pifombo, amy te apota’e
\q1 te tomotse o andro’eo.
\p
\v 13 Ie niisa’ i fañaneñey te tafa-toke an-tane, le nisamporerahe’e i rakemba nisamake i lahilahiy.
\v 14 Fe tinolotse elatse roe boak’ amy bantio ra’elahiy i rakembay, hitiliña’e hisitak’ an-tarehe’ i fañaneñey mb’ an-dratraratra añe mb’amy toe’e mb’eo; añe re ro hatraheñe taoñe raike naho taoñe roe vaho vaki-taoñe\f + \fr 12:14  \ft Dan 7:25, 12:7\f*.
\v 15 Le nafotroa’ i fañaneñey ty rano boak’ amy montsili’ey hoe sorotombake hañori­dañe i rakembay hasio’e amy fisorotombahañey.
\v 16 Fe nañolotse i rakembay ty tane toy naho sinoka’ i taney ty vava’e niteleñe i saka nafotroa’ i fañaneñey hirik’am-bava’ey.
\v 17 Akore ty fidabadoà’ i fañaneñey amy rakembay, kanao nionjoñe amy zao re hialy amo ana’e sisao—o mañambeñe o lilin’ Añahareo naho mitambozòtse ty taro’ \nd I\nd*\nd esoà\nd* Norizañey.
\v 18 Le nijagarodoñe amy faseñe añ’olon-driakey re.
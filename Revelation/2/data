\c 2
\s1 Efesosy
\p
\v 1 Ho amy anjeli’\f + \fr 2:1  \ft Ndra irake, (and. 8, 12, 18 ka)\f* i Fivori’ i Efesosiy, sokiro: Inao! ty tsarae’ i mitañe i vasiañe fito rey am-pitàn-kavana’e, ie midrai­draitse anteñateña’ i fitongoàn-jiro fito reiy.
\v 2 Fantako o sata’oo, ty fitromaha’o naho ty fifeaha’o, naho te tsy leo’o o tsereheñeo, naho nitsohe’o o mieva ho Firàheñe fa tsieo vaho nioni’o te remborake.
\v 3 Toe nivave’o naho nifeake, naho nitoroñe’o i añarakoy vaho tsy nikolempa.
\v 4 Fe inao ty andierako azo: nifarie’o ty fikokoa’o valoha’e.
\v 5 Tiahio arè ty ha’abo nikapotraha’o! Misolohoa, naho anò o nanoe’o am-baloha’eo, tsy mone homb’ama’o aniany raho hanintake i fitongoàn-jiro’oy amy toe’ey, naho tsy ibaboha’o.
\v 6 Fe zao ty ama’o, t’ie malaiñe ty sata’ o Nikolaitao\f + \fr 2:6  \ft Nikolaita: sata’ i Balame: fañarapiloañe, fitalahoañe ami’ty andro tsie.\f*, toe hejeko ka.
\v 7 Ze aman-dravembia, mijanjiña ty taro’ i Arofoy amo Fivorio, le ze maharebake, ro hitolorako hikama amy hataen-kaveloñe anteñateñan-tanen-kavelon’ Añaharey\f + \fr 2:7  \ft Fot 2:9, 3:22,24; Ben 22:2,14\f*.
\s1 Smirna
\p
\v 8 Ho amy anjeli’ i Fivori’ i Smirnaiy, sokiro: Inao ty tsarae’ t’i Valoha’e naho i Fara’ey\f + \fr 2:8  \ft Ies 44:6, 48:12\f*, i nivilasy fa nibodan-ko veloñey:
\p
\v 9 Apotako o fitoloña’oo naho i faloviloviañey vaho ty hararaha’o, (toe mpañaleale rehe); naho ty fiteratera’ o mieva ho mpitan-Kake fa tsie, te mone fivori’ i mpañìnjeio.
\v 10 Ko hembañe amo hampisoañañ’ azoo. Ingo, fa hajo’ i mpañijey am-pandrohizañ’ ao nahareo hitsohañe; naho ho sareraheñe folo andro. Migahiña pak’an-kavilasy vaho hatoloko azo ty sabakan-kaveloñe.\f + \fr 2:10   \ft Ies 63:16, 64:8, Rom 9:25-26 \f*
\v 11 Ze aman-dravembia, mijanjiña ty taro’ i Arofoy amo Fivorio. Tsy hizò voiñe amy havilasy faha-roey\f + \fr 2:11  \ft Ben 20:6,14\f* ze maharebake.
\s1 Pergamosy
\p
\v 12 Ho amy anjeli’ i Fivory e Pergamosiy, sokiro: Hoe ty taro’ i amam-pibara sambe-lela’e masioñey.
\p
\v 13 Apotako o fitoloña’o naho ty fimoneña’o am-pitoboham-pifehea’ i mpañìnjey ao; fe tambozòre’o ty añarako vaho tsy napo’o i fatokisañ’ ahiy ndra tañ’ andro’ i Antipasy valolombeloko migahiñey, ie vinono añ’ila’ areo am-pimoneña’ i mpañìnjey ao.
\v 14 Fe inao ty tsy ampe hilierako: te ama’o ao ty mitañe ty fañòha’ i Balama nañoke i Balaka hampipoke vato fitsikapiañe aolo’ o nte-Israeleo hikamà’ iareo o nisoroñañe an-tsamposampoo vaho hañarapilo.
\v 15 Toe ama’o ka o mitañe ty fañòha’ o Nikolaitaoo—ie hejeko.
\v 16 Misolohoa! Tsy mone hivovò ama’o, naho hialy am’iereo amy fibara am-bavakoy.
\v 17 Ze aman-dravembia, mijanjiña ty taro’ i Arofoy amo Fivorio. Ze maharebake, ty hanjotsoako amo mana mietakeo, naho hatoloko aze ty vato foty, vaho nisokireñe amy vatoy ty tahinañe vao tsy fohiñe naho tsy i mandrambe azey.
\s1 Tiatira
\p
\v 18 Ho amy anjeli’ i Fivory e Tiatiraiy, sokiro: Hoe ty tsara’ i Anan’ Añahare, i am-pihaino mirebareba hoe afo naho am-pandia hoe torisìke nikotriñeñe\f + \fr 2:18  \ft Dan 10:5-6\f*.
\v 19 Fantako o sata’oo, naho i fikokoañey naho i fiatrafañey, naho i fatokisañey naho o fitoroña’oo, vaho t’ie soa ta o tam-baloha’eo o am-para’eo.
\v 20 Fe inao ty tsy ampeampe atreatreko azo, t’ie mitrao-drehake amy Jezebela, rakemba; ie mieva ho mpitoky naho mañoke naho mampitsile o mpitorokoo hañarapilo vaho hikama o nisoroñañe an-tsamposampoo.
\v 21 Ie nampalalaheko hisoloho amo hakarapiloa’eo, fe nifoneña’e tsy hibaboke.
\v 22 Ingo arè t’ie hafetsako an-tihy, naho mb’ an-kaloviloviam-bey o mpifandia-tihy ama’eo, naho tsy isolohoañe o sata’iareoo, 23vaho havetrako ami’ty angorosy o ana’eo, hahafohina’ o hene Fivorio te zaho ro mpitsikarak’ arofo naho vetsevetse, vaho songa hitolorako ty amo sata’eo.
\p
\v 24 Fe hoe raho ama’areo naho amo sehanga’e e Tiatirao, o tsy mitañe i fañòhañe zay, naho tsy mahafohiñe ze o atao raha miheotse amy mpañinjey zao, ty amy isaontsia’ iareoy: tsy hampijinieko kilankañe hafa nahareo, 25fe tambozoro o hanaña’ areoo ampara’ te avy raho.
\v 26 Ze maharebake naho mahambeñe o fitoloñakoo pak’am-pigadoña’e, ty hitolorako lily amo kilakila’ ndatio\f + \fr 2:26  \ft Sab 2:8\f*, 27le ie ty hañarak’ iareo an-kobay viñe, (ho demodemoheñe hoe valàñe tane iereo\f + \fr 2:26  \ft Sab 2.9\f*) manahak’ i rinambeko aman-dRaekoy, 28vaho hatoloko aze i Fanjirik’ àndroy.
\v 29 Ze aman-dravembia, mijanjiña ty taro’ i Arofoy amo Fivorio.
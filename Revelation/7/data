\c 7
\s1 Jiosy 144.000
\p
\v 1 Ie añe, le nitreako ty anjely efatse nijohañe an-kotso efa’ ty tane toy, nikalañe ty tiok’ efa’ ty tane toy, tsy hitiofa’ i tiokey ty an-tane atoy ndra amy riakey ndra amy ze hatae.
\v 2 Nitreako ka ty anjely nionjoñe hirik’ am-panjiriha’ i àndroy eñe ninday ty fitombon’ Añahare-veloñe. Kinoi’e am-piarañanañañe mafe i anjely efatse nitoloran-dily hijoy ty tane toy naho i riakey rey, ami’ty hoe:
\v 3 Ko joie’ areo hey ty tane toy naho i riakey naho o hataeo ampara’ te vinoli-fitombo’ay am-pelahandry\f + \fr 7:3 \ft Ben 9:4, 14:1, 22:4\f* o mpitoron’ Añahareo.
\v 4 Le tsinanoko ty ia’ o viniloñe amy voli-fitombokeio, boak’ amy ze hene fifokoa’ o ana’ Israeleo le rai-hetse-tsi-efats’ale-tsi-efats’ arivo.
\v 5 O vinoli-tombok’ am-poko’ i Jodao, 12 000
\p vinilo am-poko’ i ­Robene: 12 000
\p vinilo am-poko’ i Gade: 12 000
\v 6 vinilo am-poko’ i Asere: 12 000
\p vinilo am-poko’ i Naftaly: 12 000
\p vinilo am-poko’ i Manasè: 12 000
\v 7 vinilo am-poko’ i Simeone: 12 000
\p vinilo am-poko’ i Levy: 12 000
\p vinilo am-poko’ ­Itsakare: 12 000
\v 8 vinilo am-poko’ i ­Zebolone: 12 000
\p vinilo’ am-poko’ ­Iosefe: 12 000
\p vinilo am-poko’i ­Beniamine: 12 000
\s1 ty Valobohóke boak’amy ze hene tane
\v 9 Ie añe, le naheoko te inge nizorazora aolo’ i fiambesam-pifeheañey naho aolo’ i Vik’ añondriy ty valobohòke mitozantozañe tsy lefe iaheñe, boak’ amy ze hene fifeheañe naho foko naho ondaty vaho fameleke, an-damba-foty mireparepa reketse ran-tsatrañe am-pità’e,
\v 10 nirihoñe am-piarañanañañe mafe ty hoe:
\q1 An’Andrianañaharen-tika
\q1 miambesatse amy fiambesatsey
\q1 naho amy Vik’ añondriy ty fandrombahañe.
\v 11 Le hene nizorazora, niariseho i fiambesatsey naho i androanavy rey naho i raha veloñe efatse rey o anjelio, vaho nibabok’ an-daharañe añatrefa’ i fiambesatsey iereo nitalaho aman’ Añahare,
\v 12 ami’ty hoe:
\q1 Ie Zay! Sitra naho engeñe naho
\q1 hihitse naho fañandriañañe
\q1 naho hasiñe naho ozatse vaho hafatrarañe
\q1 aman’Andrianañaharen-tikañe
\q1 nainai’e donia. Amena!
\v 13 Le hoe ty nañontanea’ ty raik’ amy androanavy rey: O misaron-damba foty mireparepao, ia iereo, vaho boak’aia?
\v 14 Hoe ty natoiko, O androanavio, ihe ro mahafohiñe. Le hoe re tamako: O retoañe i niboak’amy haloviloviam-bey heneheney rezay, le fa sinasa’ iareo o saro-mireparepa’ iareoo vaho nampangotritriaheñe ami’ty lio’ i Vik’ añondriy.
\v 15 Aa le:
\q1 Miatreke i fiambesan’ Añaharey iereo,
\q1 mitoroñe aze añ’anjomba’e ao
\q1 handro an-kaleñe;
\q1 vaho halàma’ i miambesatse
\q1 amy fiambesatseiy am’iereo
\q1 i kivoho’ey.
\v 16 Tsy ho saliko ka naho
\q1 tsy mb’ia ho taliñiereñe, vaho
\q1 tsy hipisañe am’iereo i àndroy,
\q1 ndra ze hatrovohañe,\f + \fr 7:16 \ft Ies 49:10\f*
\v 17 amy te ho mpiarak’ iareo\f + \fr 7:17 \ft Iak 34:23\f* i Vik’ añondry
\q1 añivo’ i fiambesam-pifeheañeiy;
\q1 naho hiaoloa’e mb’an-drano veloñe
\q1 manganahana\f + \fr 7:17 \ft Iir 2:13, 17:13\f* mb’eo,
\q1 vaho fonga ho faopaohen’ Añahare am-pihaino’iareo
\q1 ze ranom-pihaino.\f + \fr 7:17 \ft Ies 25.8\f*
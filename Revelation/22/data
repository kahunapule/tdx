\c 22
\s1 I Sakan-Kaveloñey
\p
\v 1 Le natoro’e ahy i saka aman-dranon-kaveloñey, mikantsokantsoñe hoe kristaly mikararake boak’ am-piambesan’ Añahare naho amy Vik’ añondriy,
\v 2 añivo’ i damokey naho añ’olotse roe’ i sakay ty hataen-kaveloñe mamoa karazam-boa folo ro’amby, naho mamoa am-bolañ’ am-bolañe, vaho aoly mahajangañe o kilakila’ ondatio o rave’ i hataeio.
\v 3 Le tsy ho amam-pàtse ka, naho ama’e ao i fiambesan’ Añahare naho a i Vik’ añondriy, vaho hitoroñe aze o mpitoro’eo,
\v 4 ho isa’ iereo ty lahara’e vaho ho am-panda’ iareo i tahina’ey
\v 5 Toe tsy ho aman-kaleñe ty ao, naho tsy ho paiaeñe ty jiro ndra ty hazavà’ i àndroy, amy te hireandreaña’ i \nd Talè\nd* Andrianañahare, vaho hifehe nainai’e donia iereo.
\p
\v 6 Le hoe re tamako: Migahiñe naho to o tsara zao. Fa nañitrik’ i anjeli’ey t’i \nd Talè\nd* Andrianañahare’ o arofom-pitokio, hanoro o mpitoro’eo o raha an-titotse ho tendrekeo.
\v 7 Inao! ho avy aniany iraho! Haha ty mañambeñe o entam-pitokia’ ty boke toio.
\s1 Figado’e naho Tata
\p
\v 8 Izaho Jaona, ty nitsanoñe naho nahatrea irezay; aa ie nahatsanoñe naho nahatrea, le nibaboke hitalaho am-pandia’ i anjely nanoro ahy irezaiy.
\v 9 Fa hoe re tamako: Ko manao zao! mpitrao-pitoroñe ama’o naho amo rolongo mpitokio vaho amo mañambeñe o tsara’ ty boke toio iraho. Mitalahoa aman’ Añahare!
\p
\v 10 Le hoe re tamako: Ko litèa’o ty tsaram-pitokiañe ami’ty boke toy\f + \fr 22:10 \ft Dan 12:4\f*, fa an-titotse ty àndro.
\v 11 Adono hitolon-kakeo ty mpanao hakeo naho hitoloñe an-kaleora’e ty maleotse, naho mbe hanao ty hahiti’e o mahitio; vaho hitàn-ty fiavaha’e o noro’eo.
\p
\v 12 Inao! ho avy aniany iraho! vaho amako o tambekoo, hañavahako ondatio, songa ty amo sata’eo\f + \fr 22:12 \ft Mat 16:27, Jao 5:29\f*.
\v 13 Izaho i A naho Zedey, ty valoha’e naho ty fara’e, i fifotorañey naho i figadoñañey.
\v 14 Haha o mañambeñe o lili’eo\f + \fr 22:14 \ft Mat 19:17 \f*, fa hanan-dily amy hataen-kaveloñey, naho hahazilike amo lalam-bein-drovao.\f + \fr 22:14 \ft Ie taolo te natambatse o boke ami’ty Heneke toy, le ie ty andine’e toy ty amy Tertoliane (CE 208) naho i Sipriane (CE 251)\f*
\v 15 Alafe ao o amboao naho o mpamorekeo naho o karapiloo naho o mpamonoo naho o mpilolok’ an-tsamposampoo vaho ze mikoko vande naho o bodiakeo\f + \fr 22:15 \ft Ben 21:27, Te II 2:11\f*.
\p
\v 16 Izaho, \nd Iesoà\nd*, ty nañitrike i anjelikoy hitaroñe irezay ama’areo, ho amo Fivorio. Izaho i vahatse naho tarira’ i Davidey\f + \fr 22:16 \ft Ies 11:1, 10, Ben 5:5\f*, i Mpitarik’ andro mireandreañey.
\p
\v 17 Manao ty hoe i Arofoy naho i Enga Vaoy: Mb’etoa! Le ano ty hoe ry mijanjiñeo: Mb’etoa! le ampombao mb’etoa ty taliñiereñe; vaho adono hanovy amy ranon-kaveloñe tsy amam-bili’ey ze manàtry.
\p
\v 18 Inao ty hatahata'ay amy ze mijanjiñe o tsaram-pitokiañe ami’ty boke toio, ie anovoñañe, le hatovon’ Añahare ama’e o feh’ ohatse misokitse ami’ty boke toio,
\v 19 naho anintoñañe ty tsara’ ty bokem-pitokiañe toy, le ho sintonen’ Añahare ama’e ty anjara’e amy hataen-kaveloñey naho amy rova miavakey, ty amo sinokitse ami’ty boke toio.
\p
\v 20 Hoe ty mitaroñe iretoañe: Eka! homb’eo masìka iraho. Amena.
\p Mb’etoa ry \nd Iesoà\nd* \nd Talè\nd*.
\v 21 Ty hasoa’ \nd Iesoà\nd* \nd Talè\nd* ho ama’areo iaby. Amena.
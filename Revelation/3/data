\c 3
\s1 Sardisy
\p
\v 1 Ho amy anjeli’ i Fivory e Sardisy aoy, sokiro: Hoe ty taro’ i aman’ arofon’ Añahare fito rey naho i vasiañe fito reiy. Apotako o sata’oo, te aman-tahinañe t’ie veloñe te mone nibanìtse.
\v 2 Mijilova! Haozaro o raha sisao, ie antitotse ho momoke, amy te tsy nirendreko te heneke am-pivazohoan’ Añahareko o sata’oo.
\v 3 Tiahio arè o rinambe’o naho jinanji’oo, le ambeno vaho isolohò. Inao ho pok’eo hoe mpamaoke iraho! Haha ty mitao naho mañambeñe o saro’eo tsy mone mihalo am-pañaveloa’e, hahaisahañe ty fimeñara’e\f + \fr 3:3 \ft Boak’amy Ben 16:15\f*. Aa naho tsy mijilo irehe le hisodehañako hoe malaso vaho tsy ho fohi’o ty ora hivotrahako.
\v 4 Toe ama’o ka ty tahinañe tsy ampe e Sardisy ao ze tsy nandeotse o saro’eo. Ie hitrao-dia amako hisarom-poty fa mañeva.
\p
\v 5 Aa le ze maharebake, ie ro haombe sarom-poty, le tsy ho fòrako amy boken-kaveloñey ty tahina’e, fe hiantofako añatrefan-dRaeko naho aolo’ o anjeli’eo i tahina’ey.
\v 6 Ze aman-dravembia, mijanjiña ty taro’ i Arofoy amo Fivorio.
\s1 Filadelfia\f + \fr 3:7 \ft Ies 56: 1-7\f*
\p
\v 7 Ho amy anjeli’ i Fivory e Filadelfia aoy, sokiro: Hoe ty enta’ i Masiñey, i vantañey, i aman-dahin-dakile’ i Davidey; i manokake le tsy eo ty handrindriñe, naho mandrindriñe vaho tsy eo ty hanokake\f + \fr 3:7 \ft Ies 22:22\f*.
\v 8 Fantako o sata’oo. Hehe, nampijadoñeko añatrefa’o ty lalañe misokake, tsy eo ty haharindriñe aze; toe aman-kaozarañe kede irehe, fe nambena’o o volakoo vaho tsy nitety ty añarako.
\v 9 Heheke, hengaeko boak’ am-pivori’ i mpañìnjey, o mieva ho mpitan-Kake fa tsieo, te mone mpandañitse—hampiatrefako azo, hibàbok’ am-pandia’o eo, le ho fohi’ iereo te ihe ty nikokoako.
\v 10 Aa kanao nitana’o i taroko ty amy fahaliñisañey, le ho tanako irehe tsy hiatreke i oram-pisombeañe hifetsake ami’ty voatse toiy, hitsoke o mpimo­neñ’ an-tane atoio.
\v 11 Heheke! ho avy aniany iraho, vontitiro ze ama’o, tsy mone ho tavaneñe i sabakam-bolonahe’oy.
\p
\v 12 Hanoeko fahañe añ’anjomban’ Añahareko ao ze maharebake, ie tsy hiakatse ao ka, naho hisokirako ty tahinan’ Añahareko\f + \fr 3:12 \ft Ies 56:5\f* naho ty añara’ i rovan’ Añaharekoy, Ierosaleme vao hizotso hirik’ andindìñe eñe boak’ aman’ Andrianañahareko añe; vaho ty añarako vao.
\v 13 Ze aman-dravembia, mijanjiña ty taro’ i Arofoy amo Fivorio.
\s1 Laodikia
\p
\v 14 Ho amy anjeli’ i Fivori’ i Laodikiay, sokiro: Hoe ty enta’ i Amena\f + \fr 3:14 \ft amena: ie izay\f*, ty valolombeloñe migahiñe naho tò, ty Fifotoram-pamboaran’ Añahare\f + \fr 3:14 \ft Kol 1:15; Heb 1:6, Rzs 8: 22-32\f*.
\v 15 Apotako o sata’oo, te tsy manintsiñe, tsy mae. Ninoko t’ie nanintsiñe he te nimae!
\v 16 f’ie kanao boka, tsy manintsy tsy mae, le haporitsako boak’ am-bavako ao,
\v 17 ami’ty atao’o ty hoe: Mpañaleale iraho; nitoabo­ram-bara\f + \fr 3:15 \ft Hos 12:8\f* vaho tsy mipay inoñ’inoñe; fe tsy apota’o te mavoivoy naho voretra naho rarake naho goa vaho miboridañe.
\v 18 Itoroako te hivily amako ty vola-mena nitsohañ’afo\f + \fr 3:18 \ft Sab 19:10, 119:72, 127, Rzs 30:5\f*, hampañaleale azo, naho lamba foty hanikinañe azo, soa tsy haboake ty hameñaram-piboridaña’o, vaho aoli-maso hatevo o fihaino’oo, hahaisake.
\v 19 Hene endahako naho lafaeko o kokoakoo, aa le mahimbaña vaho misolohoa\f + \fr 3:19 \ft Rzs\f*.
\v 20 Intoy iraho! Mijohañe an-dalañe eo mitrehentrehe. Ndra ia’ia mahajanjiñe ty feoko naho manokake i lalañey, le hizilike mb’ama’e ao iraho hitrao-pikama ama’e, vaho ie amako.
\p
\v 21 Hatoloko amy ze maharebake t’ie hitrao-piambesatse amako amy fiam­besam-pifeheakoy, manahake te izaho naharebake ro mindre fiambesatse aman-dRaeko am-piambesam-pifehea’e ao.
\v 22 Ze aman-dravembia, mijanjiña ty tsara’ i Arofoy amo Fivorio.
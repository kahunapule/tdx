\c 15
\p
\v 1 Le naheoko andindìñe ey ty viloñe tovo’e, ra’elahy naho nampañeveñe: ty anjely fito minday ty feh’ ohatse fito honka’e, ie ro mahaheneke ty haviñeran’ Añahare.
\p
\v 2 Le nitreako ty raha hoe riake fitaratse miharo afo, le niriñariña amy riake fitaratsey o naharebake i bibiy naho i sare’ey vaho ty ia’ i añara’eio, mitañe o marovanin’ Añahareo, 3misabo i sabo’ i Mosè mpitoron’ Añaharey naho ty sabo’ i Vik’ añondriy ami’ty hoe:
\q1 Foloaingitroke naho mahalatsa o sata’oo
\q1 ry \nd Talè\nd* Andrianañahare, Tsitongerèñe.
\q1 To naho mahity o lala’oo,
\q1 ry Mpanjaka’ o noro’oo.
\q1
\v 4 Ia ty tsy hañeveñe ama’o, ry \nd Talè\nd*,
\q1 naho hibango ty tahina’o?
\q1 Amy te Ihe avao ro masiñe. Le homb’ama’o mb’eo ze hene
\q1 fifeheañe hitalaho añatrefa’o eo,
\q1 fa midodea o havantaña’oo\f + \fr 15:4  \ft Iir 10:6-7, 86:9\f*.
\s1 Ty Anjely Fito ­ Minday Feh’Ohatse Fito
\p
\v 5 Ie añe le naheoko te nisokafeñe i kivoho an-kiboho’ i Taroñe andindìñeiy.
\v 6 Niakatse i anjombay amy zao i anjely fito ninday feh’ ohatse fito rey; nisaroñañe leny mikotritriake, miloeloe naho nidiañan-tsikim-bolamena añ’araña, 7vaho natolo’ ty raik’ amy raha veloñe efatse rey amy anjely fito rey ty finga volamena fito pea’ ty haviñera’ i Andrinañahare veloñe nainai’e doniay.
\v 8 Le nampoe’ ty hatoe’ i engen’ Añaharey naho i haozara’ey i kiboho­tsey, vaho tsy eo ty nahafizilik’ amy kibohotsey ampara’ te niheneke i feh’ ohatse fito’ i anjely fito reiy.
\c 11
\p
\v 1 Tinolotse bararata hoe kobay fanjehean-draho, vaho nisaontsieñe ty hoe: Miongaha, zeheo i kivohon’ Añaharey naho i kitreliy vaho o mpitalaho aoo,
\v 2 fe apoho ty kiririsa’ i anjombay, ko zehè’o fa natolotse amo kilakila ondatio. Ho lialiàñe efa-polo ro’ amby volañe i rova miavakey.
\s1 Ty Valolombeloñe Roe
\p
\v 3 Le ho tolorako lily ty valolombeloko roe, hitoky arivo tsy roan-jato tsy enem-polo andro misikin-gony.
\v 4 Ie i hatae oliva roe\f + \fr 11:4 \ft Zek 4:3\f* naho i fitongoàn-jiro roe mijohañe añatrefa’ i \nd Talè\nd*’ ty tane toy rey.
\v 5 Naho eo ty te hijoy iareo, le miporoak’ afo ty falie’ iareo hamo­rototo o rafelahi’eo. Aa ndra iaia ty te hanjevoñe iareo le tsy mete tsy izay ty hampibanirañe aze.
\v 6 Aman-dily hampikiteke i likerañey iereo tsy hahavia’ ty orañe amo andro hitokia’ iareoo; vaho aman-dily amo ranoo hañova aze ho lio, naho ty hampipaoke an-tane atoy ze fonga angorosy ndra mbia ‘mbia satrie’ iareo.
\p
\v 7 Ie heneke ty fitalilia’ iareo, le hialia’ i biby miakats’ an-tsikeokeokey le handrebake naho hañè-doza am’ iereo,
\v 8 vaho hapok’ an-dala’ i rova jabajaba razañeñe ty hoe Sodo­ma naho Egipte amy nipehañe i \nd Talè\nd*’ iareoy ty fañòva’ iareo.
\v 9 Aa le handritse telo andro naho tampa’e ty ila’ ondaty naho rofoko naho fameleke vaho fifeheañe hisamba i fañòva’ iareo reio ie hifoneñe tsy handenteke iareo an-kibory.
\v 10 Le hitohàfa’ ze fonga mpimoneñe an-tane atoy naho hifale vaho hifampitsaloke falalàñe amy te nisamporerahe’ i mpitoky roe rey o mpimoneñe an-tane atoio.
\p
\v 11 Ie ritse ty telo andro naho tampa’e, le nizilik’ am’ iereo ao ty Kofò-belon’ Añahare le nitroatse am-pandia, vaho nitsipike ty anifañe ze nahaisake iareo.
\v 12 Nahajanjiñe ty fiarañanañañe nipazake boak’ andindìñe ey i roroey nanao ty hoe am’ iereo: Miambonea mb’etoy. Aa le nionjomb’ andindìmb’eo mb’amy rahoñey iereo am-pisamba’ o rafelahi’eo.
\v 13 Tamy oray avao ty fanginikinihañe jabajaba nampihotrake ty faha-folo’ i rovay. Ondaty fito-arivo ty nikoromak’ amy fanginikinihañey le nangebahebake o ila’eo, nañomey engeñe an’Andrianañaharen-dikerañey.
\p
\v 14 Añe i hankàñe faha-roey; Inao, fa ho tondroke ty faha-telo.
\s1 Ty Antsiva faha Fito
\p
\v 15 Nitioke i anjely faha-fitoy le hoe ty fipoñam-piarañanañañe maro andindìñe ey:
\q1 Fa a’ i Talèn-tikañey, toe i Noriza’ey
\q1 o fifehea’ ty voatse toio henane zao,
\q1 ie ho fehe’e nainai’e donia\f + \fr 11:15 \ft Ben 12:10, Sab 2:8, 22:28 mbe mitohy\f*.
\p
\v 16 Aa le nibabok’ an-daharañ’ eo i androanavy roapolo-efats’amby mpiambesatse am-piambesam-pifehea’ iareo añatrefan’ Añahare rey, vaho nitalaho aman’ Andrianañahare,
\v 17 nisabo ti-hoe:
\q1 Mañandriañe Azo zahay,
\q1 ry \nd Talè\nd* Andrianañahare,
\q1 Tsitongerèñe,
\q1 I eo, naho teo,
\q1 amy te rinambe’o
\q1 o haozara’o jabahinakeo
\q1 vaho fa mifehe.\f + \fr 11:17 \ft Tohi’e; Dan 2:44, 7:13-14, Oba 1:15-21, Kag 2:22, Zek 14:9 \f*
\q1
\v 18 Nidabadoa o kilakila ondatio;\f + \fr 11:18 \ft Sab 2:1\f*
\q1 Fe tondroke ty haviñera’o,
\q1 naho ty androm-pizakañe o nivilasio naho ty androm-panambezañe
\q1 o mpitoro’o mitokio,
\q1 naho o noro’oo vaho
\q1 ze hene ondaty miasy ty tahina’o,
\q1 ndra ty bey ndra ty kede—
\q1 vaho ty handrotsake
\q1 o mpandrotsa’ ty tane toio.
\p
\v 19 Sinokak’ amy zao i kivohon’ Añahare andindìñey le tendrek’ amy kibohotsey i vatam-pañina’ey, naho eo ty fibilobiloan-kelatse am-piparapapiahañe naho fikorokodoiñan-kotroke naho ty fanginikinihan-tane vaho ty fañavandrañan-gadaboñe.
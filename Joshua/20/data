\c 20
\p
\v 1 Nitsara am’ Iehosoa t’Iehovà ami’ty hoe:
\v 2 Saontsio amo ana’ Israeleo ty hoe: Tendreo o rovam-pitsolohañe nita­roñeko ama’ areo am-pità’ i Mosèo;
\v 3 ie amy zay, i mañoho-doza ama’ ondaty tsy nitsatrie’ey, ty hilay mb’eo, toe ho fitsoloham-pamale-fate.
\v 4 Ie hitriban-day mb’ ami’ty raik’ amy rova rezay, naho hijohañe an-dalambei’ i rovay, naho hitaroñe ty aze an-dravembia’ o androanavi’ i rovaio; le hampihovae’ iareo amy rovay vaho ho tolora’ iareo toetse himoneña’e am’ iareo.
\v 5 Naho mañoridañe aze i mpamale-fatey le tsy hasese’ iereo am-pità’e i namonoy amy te tsy ni-satrie’e ty nanjevoñe i rañe’ey ie tsy niheje’e taolo.
\v 6 Himoneña’e i rovay ampara’ te mijohañe añatrefa’ ty fivory ty hizaka aze; am-para’ ty fihomaha’ ty mpisorom-bey henane zay; himpoly amy zao i mpamonoy mb’ an-drova’e naho mb’añ’akiba’e, mb’ amy rova nihirifa’e an-daiy.
\p
\v 7 Aa le navì’ iareo ty Kedese e Ga­lilà\f + \fr 20:7  \ft Galilà: laro; mivarimbariñe\f* am-bohibohi’ i Naftalý\f + \fr 20:7  \ft Naftalý: manao ringa\f* ao naho i Sekeme am-bohibohi’ i Efraime ao, vaho i Kiriate-arbà\f + \fr 20:7  \ft Kiriate-arbà: rova efatse; rova fah-efatse\f* (i Ke­brone\f + \fr 20:7  \ft Kebrone: fifampilongoañe; firañetañe\f* zay), am-bohibohi’ Iehoda ao.
\v 8 Naho alafe’ Iardeney, atiñana’ Ieriko, le tinoro’ iereo i Betsere\f + \fr 20:8  \ft Betsere: tsampam-bahe\f* am-patrambey an-tane pisakey boak’ am-pifokoa’ i Reobene ao, naho i Ramote\f + \fr 20:8  \ft Ramote: miereñereñe an-kaboañe\f* e Gilade amy fifokoa’ i Gadey, vaho i Golane\f + \fr 20:8  \ft Golane: areare, bontoly, fivariña’e\f* e Basane amy fifokoa’ i Menasè.
\v 9 Ie o rova natoro amo hene ana’ Israeleo naho amo renetane mañialo am’ iareoo, te eo ty mañoho-doza ama’ ondaty tsy nitsatrie’e le añe ty itribaha’e an-day tsy hivetrake am-pità’ i mpamale-fatey am-para’ ty ijohaña’e añatrefam-pivory.
\c 18
\p
\v 1 Nifanontoñe e Silò\f + \fr 18:1  \ft Silò: niraheñe\f* i valobohò’ o ana’Israeleoy vaho natroa’ iereo i kibohom-pamantañañey, naho fa niambanea’ i taney.
\v 2 Fifokoañe fito amo ana’ Israeleo ty nisisa mboe tsy nandrambe o lova’eo.
\v 3 Le hoe t’Iehosoa amo ana’ Israeleo, Pak’ ombia t’ie mbe hihànkañe, tsy hizilike hitavañe i tane nitolora’ \nd Iehovà\nd* Andrianañaharen-droae’ areoy?
\v 4 Anoloro ondaty telo ia’ o fifokoa’ areoo, hañirahako; hionjoñe mb’eo mb’eo amy taney hanokitse aze ty amo lovao; vaho himpoly amako.
\v 5 Ho zarae’ iereo fito; himoneñe an-tane’e atimo ey t’Iehodà, vaho himoneñe an-tane’ iareo avaratse ey ty anjomba’ Iosefe.
\v 6 Sokire’ areo fito i taney vaho handese’ areo atoy le ho zaraeko an-tsapak’ añatrefa’ \nd Iehovà\nd* Andrianañaharen-tika.
\v 7 Toe tsy hanañ’ anjara ama’ areo o nte-Levio, amy te lova’ iareo ty fisoroña’ \nd Iehovà\nd*; naho rinambe’ i Gade naho i Reobene vaho ty vakim-pifokoa’ i Menasè i lova natolo’ i Mosè mpitoro’ \nd Iehovà\nd* iareo alafe’ Iardene atiñanañey.
\v 8 Aa le niongake indaty rey vaho nionjoñe mb’eo; toe nafanto’ Iehosoa i nimb’eo hamolily i taney rey ami’ty hoe, Akia, tsitsifo fañaveloañe i taney hamoliliañe aze naho mibaliha amako hanjaràko aze an-tsapake ho anahareo añatrefa’ \nd Iehovà\nd* e Silò etoa.
\v 9 Aa le nienga nanitsike i taney i lahilahy rey; sinoki’ iareo am-boke ty ho anjara fito ty amo rova’eo naho nibalike mb’ am’ Iehosoa an-tobe e Silò mb’eo.
\v 10 Le nanao tsatopiso ho a iareo añatrefa’ \nd Iehovà\nd* e Silò ao t’Iehosoa; vaho zinara’ Iehosoa amo ana’ Israeleo i taney ty amo fifokoa’ iareoo.
\p
\v 11 Niazo’ i fifokoa’ o ana’ i Beniamineoy ty amo hasavereña’eo an-tsapake ty anjara tane’ iareo añivo’ o ana’ Iehodao naho o ana’ Iosefeo.
\v 12 Nifototse am’ Iardeney ty efe’ iareo avaratse, le mioza ami’ty avara’ Ieriko i efetsey, mañambone’ o vohibohitseo mañandrefa vaho mandoak’ am-patrambei’ i Beitavene\f + \fr 18:12  \ft Beitavene: anjomban-kakeo\f*;
\v 13 boak’ao, miranga mb’e Loze i efetsey, mioza ami’ty ila’ i Loze atao Betele mañatimo. Mizotso mb’e Atarotadare\f + \fr 18:13  \ft Atarotadore: sabakan-kaozarañe\f* i efetsey mañarine i vohitse atimo’ i Bete-korone ambaney\f + \fr 18:13  \ft Beterone: anjomban-dakato, fitretrezañe\f* mb’eo.
\v 14 Miolak’ amy zao i efetsey miary mañatimo ahandrefa’ i vohitse añatrefa’ ty atimo’ i Bete-koroney vaho mandoake e Kiriate-baale\f + \fr 18:14  \ft Kiriate-baale: Rova’ i Baale\f*, atao Kiriat-iarime, rova’ o ana’ Iehodao. Zay ty efe’e ahandrefa.
\v 15 Añ’ila’ i Kiriat-iarime ey ty efe’e atimo, mañandrefa amy zao i efetsey mandoak’ an-drano manganahana’ i Nefotoà\f + \fr 18:15  \ft Nefotoà: misokake; fisokafañe\f*;
\v 16 mizo­tso mb’añ’olo’ i vohitse aolo’ ty vavatane’ i ana’ i Hinomey\f + \fr 18:16  \ft Hinome: Heheke iereo; o vara’eo\f* mb’eo i efetsey, ie i vavatane’ o nte-Refao, mañavaratse, naho mizotso mb’am-bavatane’ i Hinome mb’ añ’ olo’ ty tazoa’ i nte-Iebosiý mañatimo, vaho mizotso mb’e En-Rogele\f + \fr 18:16  \ft En: rano manganahana; Rogele: fandia: \f* mb’eo;
\v 17 le sinokitse mañavaratse le nimb’ En-semese\f + \fr 18:17  \ft En-semese: fipororoahan-drano’ i àndroy\f*, naho nitohy mb’e Geliote\f + \fr 18:17  \ft Geliote: fivarimbariñañe; votre\f* tandrife ty fitroara’ i Adomime\f + \fr 18:17  \ft Adomime: mena, ankamena; maleon-dio\f* vaho mizotso mb’amy vato’ i Bohane\f + \fr 18:17  \ft Bohane: am’ iereo ao; tondro-bey\f*, ana’ i Reobeney mb’eo,
\v 18 le mb’añ’ila avara’ i Bete-Arabày\f + \fr 18:18  \ft Bete-arabà: anjomba’ an-diolio\f* naho mizotso mb’añ’Arabà mb’eo;
\v 19 naho mb’ añ’ila’ i Bete-koglà mañavaratse mb’eo i efe­tsey vaho mandoak’ am-pitolihañe avara’ i riake Siray, am-binañe’ Iardene atimoy; zay ty efe’e atimo.
\v 20 Iardeney ka ty efe’e atiñanañe, zay ty lova’ o ana’ i Beniamineo, ty amo efe’e miarikatok’ azeo, ty amo hasavereña’eo.
\v 21 O rova’ i fifokoa’ o ana’ i Beniamineo ty amo hasavereña’eo: Ieriko, i Bete-koglà naho ty vavatane Kezize\f + \fr 18:21  \ft Kezize: figadoña’e\f*,
\v 22 i Bete-Arabà naho i Zemaraime\f + \fr 18:22  \ft Zemaraime: volon’Añondry\f* naho i Betele
\v 23 naho i Avime\f + \fr 18:23  \ft Tanàn-koake\f* naho i Parà\f + \fr 18:23  \ft Parà: rovan-tamàna\f* naho i Oprà\f + \fr 18:23  \ft Oprà: deboke; ana-panaloke\f*
\v 24 naho i Kefar-kaamonay\f + \fr 18:24  \ft Kefarkaamonay: Fipalira’ o nte-Amoneo\f* naho i Ofný\f + \fr 18:24  \ft Ofný: mahamokotse; tromambotrambo\f* vaho i Gabà\f + \fr 18:24  \ft Geba: tamboho; fitovy\f*; rova folo-ro’ amby rekets’ o tanà’eo.
\v 25 I Gibone naho Ramà\f + \fr 18:25  \ft Ramà: ambone eo; miereñereñe\f* naho i Birote\f + \fr 18:25  \ft Birote: vovoñe; mampidodea\f*
\v 26 naho i Mitspè\f + \fr 18:26  \ft Mitspè: fitalakesañ’abo; anjoanjo\f* naho i Kefirà\f + \fr 18:26  \ft Kefirà: ana-diona vave’e\f* naho i Motsà\f + \fr 18:26  \ft Motsà: tsy aman-dalivae\f*
\v 27 naho i Rekeme\f + \fr 18:27  \ft Rekeme: sare tsy manjofake; \f* naho Irpile\f + \fr 18:27  \ft Irpile: ty fampijangana’e, ty aoli’e; \f* naho i Taralà\f + \fr 18:27  \ft Taralà: mitsoeke inje, ndra haozarañe\f*
\v 28 naho i Tselà\f + \fr 18:28  \ft Tselà: pake; leme; mijihejihetse\f* naho i Elefe\f + \fr 18:28  \ft Elefe: fiohañe\f* naho Iebosý\f + \fr 18:28  \ft Iebosý: hinitsakitsake; lokaloka\f*, toe Ierosalaime, i Gibeate\f + \fr 18:28  \ft Gibeate: haboañe\f* naho i Kiriate\f + \fr 18:28  \ft Kiriate: rova; tolon-draha; fivory\f*: rova folo-efats’amby rekets’ o tanà’eo. Ie o rovan’ ana’ i Beniamineo ty amo hasavereña’eo.
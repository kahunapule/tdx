\c 24
\p
\v 1 Aa le natonto’ Iehosoa e Sekeme ao o fifokoa’ Israele iabio, le kinoi’e o talè’ Israeleo naho o mpiaolo’eo naho o mpizaka’eo, naho o mpifehe’ iareoo; vaho niatrek’ añatrefan’ Añahare.
\v 2 Le hoe t’Iehosoa am’ondaty iabio: Hoe ty tsara’ \nd Iehovà\nd*, i Andria­nañahare’ Israele: Nimoneñe alafe’ i Sakay añe o rae’ areoo taolo; i Teràke rae’ i Avrahame naho ty rae’ i Nakore; songa nitoron-drahare ila’e.
\v 3 Rinambeko amy zao t’i Avrahame rae’ areo boak’ alafe’ i Sakay le niaoloako nanitsike i tane Kanàne naho nampitomboeko o tiri’eo vaho natoloko aze t’Ietsake.
\v 4 Natoloko am’ Ietsake t’Iakobe naho i Esave, natoloko amy Esave ty Vohi-Seire\f + \fr 24:4  \ft Seire: volovoloe; ose; anga-draty; tio-bey\f* ho fanaña’e; nañavelo mb’e Mitsraime mb’eo ka t’Iakobe naho o ana’eo.
\v 5 Niraheko t’i Mosè naho i Aharone vaho name­tsahako angorosy ty Mitsraime amo fonga raha nanoako am’iareoo; ie modo izay le naka­reko boak’ ao nahareo.
\v 6 Eka navotako boake Mitsraime ao o roae’ areoo; aa ie nipok’ amy sakay, le nañoridañe o roae’ areoo an-tsarete naho mpi­ningi-tsoavala mb’ amy Ria-Binday ao o nte-Mitsraimeo.
\v 7 Aa le nitoreo am’ \nd Iehovà\nd* iereo naho nampivotraha’e ieñe ty añivo’ areo naho o nte-Mitsraimeo, le nendese’e ama’e i riakey, nañopo iareo; le nahaisake o fitoloñako e Mitsraime añeo o fihaino’ areoo; vaho nimoneñe sa lava an-dratraratra ao.
\v 8 Nendeseko mb’an-tanen-te-Amore mb’eo nahareo, mb’amo mpimoneñe alafe’ Iardeneio; nialia’ iareo, fe natoloko am-pità’ areo ho fanañañe o tane’ iareoo i zinevoko añatrefa’ areoy.
\v 9 Nitroatse amy zao t’i Bala­ke\f + \fr 24:9  \ft Balake: ty mpandrotsake\f* ana’ i Tsipore\f + \fr 24:9  \ft Tsipore: voroñe; foly; sabaka; liolio\f*, mpanjaka’ o nte-Moabeo, nialy am’ Israele, le nañirake naho kinanji’e t’i Balame ana’ i Beore, hañozoñe anahareo,
\v 10 fe nifoneñako tsy hañaoñe i Balame; te mone nitolom-pitata anahareo re vaho nivotsorako am-pità’e.
\v 11 Nitsaha’ areo Iardeney naho nivotrake e Ierikò eo; le nialy ama’ areo o nte-Ierikoo, naho o nte-Amoreo, naho o nte Perizìo, naho o nte Kanàneo, naho o nte-Kiteo, naho o nte Girgasio, naho o nte-Kivìo vaho o nte-Iebosìo; f’ie natoloko am-pità’ areo ao.
\v 12 Nampiaoloeko anahareo ty fanenetse nandroake iereo aolo’ areo mb’eo naho ty mpanjaka roe’ o nte Amoreo, fa tsy ami’ty fibara’o, tsy ami’ty fàle’o.
\v 13 Le natoloko anahareo ty tane tsy nimokora’ areo, naho rova tsy naore’ areo, vaho fa imoneña’ areo; songa mikama an-tanem-bahe naho an-tonda olive tsy nambole’e.
\v 14 Ie amy zao añeveño t’\nd Iehovà\nd* le toroño an-kavañonañe naho an-katò; aitò o ‘ndrahare nitoroñen-droae’ areo alafe’ i Sakay naho e Mits­ra­ime añeo; le toroño t’\nd Iehovà\nd*.
\p
\v 15 Aa naho raty am-pahaisaha’ areo ty mitoroñe \nd Iehovà\nd*, le joboño anito te ia ty ho toroñe’ areo; ke o ndrahare nitoroñen-droae’ areo alafe’ i Sakaio ndra o ndrahare’ o nte-Amore an-tane imoneña’ areoo; fa naho zaho rekets’ i akibakoy, le \nd Iehovà\nd* ro itoroña’ay.
\v 16 Natoi’ ondatio ami’ty hoe: Lavitse anay ty hifary \nd Iehovà\nd*, hitoron-drahare ila’e;
\v 17 \nd Iehovà\nd* Andrianañahare, ie ty nanese antika naho o roaen-tikañeo niakatse an-tane Mitsraime, boak’ an-trañom-pañondevozañe ao, naho nanao o fitoloñañe ra’elahio ampahaisa­han-tika naho nañaro antika amo hene lia nañaveloan-tikañeo vaho añivo’ ondaty nirangan-tikañeo;
\v 18 \nd Iehovà\nd* ty nandroake o kilakila’ ondatio aolon-tika mb’eo, o nte-Amore nimoneñe an-tane atoio; aa le hitoroñe \nd Iehovà\nd* ka zahay; amy te ie t’i Andrianañahare’ay.
\v 19 Le hoe t’Iehosoa am’ondatio: Tsy mahafitoroñe \nd Iehovà\nd* nahareo; Andria­nañahare masin-dRe; Andrianañahare mpamarahy; tsy hapo’e o hakeo naho tahi’ areoo
\v 20 naho farie’ areo t’\nd Iehovà\nd*, hitoron-drahare ankafankafa, fa hitolike hañoho-doza ama’ areo, ho mongore’e, ie fa nañasoa’e.
\v 21 Le hoe ondatio am’ Iehosoa: Aiy avao! toe ho toroñe’ay t’\nd Iehovà\nd*.
\v 22 Aa hoe t’Iehosoa am’ondatio: Valolombeloñe ama’ areo nahareo te jinobo’ areo t’\nd Iehovà\nd* hitoroñe aze. Le hoe iereo: Toe valolombelon-jahay.
\v 23 Aa le apoho o ndrahare ankafankafa añivo’ areoo, le ampirampio am’\nd Iehovà\nd* Andria­nañahare’ Israele ty arofo’ areo.
\p
\v 24 Le hoe ondatio am’ Iehosoa: Hitoroñe \nd Iehovà\nd* Andria­nañahare’ay zahay, le ho haoñe’ay i fiaraña­na­ña’ey.
\v 25 Aa le nifañina am’ondatio t’Iehosoa amy andro zay vaho nampijadoña’e fañè naho fèpètse e Sekeme ao.
\v 26 Sinoki’ Iehosoa amy boke’ i Han’ Añaharey i saontsiy, naho rinambe’e ty vato jabajaba vaho natroa’e ambane’ ty kile an-toe-miava’ \nd Iehovà\nd* ao.
\v 27 Le hoe t’Ie­hosoa am’ondaty iabio, Ingo, ho valolombeloñe aman-tika ty vato tiañe, fa tsinano’e i hene lañonañe tsinara’ \nd Iehovà\nd* aman-tikañey, aa le ho valolombeloñe ama’ areo re soa t’ie tsy hitety an’ Andrianañahare’ areo.
\v 28 Aa le nampolie’ Iehosoa ondatio songa mb’ an-dova’e mb’eo.
\v 29 Ie añe, le nivilasy t’Iehosoa ana’ i None, mpitoro’ \nd Iehovà\nd*, ie aman-taon-jato tsy folo.
\v 30 Le naleve’ iareo an-tane linova’e e Timnatserà, am-bohi’ i Efraime, avara’ i Vohi-Gaase eo.
\v 31 Nitoroñe \nd Iehovà\nd* t’Israele amy ze hene andro’ Iehosoa naho amo fonga andro’ o androanavy nenga’ Iehosoao, o nahafohiñe ze hene fitoloña’ \nd Iehovà\nd* am’ Israeleo.
\p
\v 32 Le naleve’ iereo e Sekeme añ’ ila’ i teteke vinili’ Iakobe amo ana’ i Kamore, rae’ i Sekemeoy ami’ty volafoty zato o taola’ Iosefe nitakone’ o ana’Israeleo boake Mitsraimeo le nandov’ aze o ana’ Iosefeo.
\v 33 Nihomake ka t’i Elea­zare, ana’ i Aharone vaho naleve’ iareo an-tamboho i Pinekase, ana’e, amy natolots’ aze am-bohibohi’ i Efraimey.
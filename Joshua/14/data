\c 14
\p
\v 1 Irezao o linova’ o ana’ Israeleo an-tane Kanàneo, o zinara’ i Ele­azare mpisoroñe naho Iehosoa ana’ i None naho o talèn’ anjomban-droaem-pifokoan’ ana’ Israeleo am’ iereo ho fanañañe;
\v 2 an-tsapake ty nahazoañe o lovao, ty amy linili’ Iehovà am-pità’ i Mosèy ho a i fifokoañe sive rey naho i vaki’eiy—
\v 3 amy te natolo’ i Mosè ty lova’ i fifokoa roe naho vaki’e rey alafe’ Iardeney añe; fe tsy nanolora’e anjara am’ iareo o nte-Levio.
\v 4 Roe ‘nio ty fifokoa’ i ana’ Iosefe rey, i Menasè naho i Efraime; vaho tsy nimea’ iareo anjara o nte-Levio naho tsy o rova fimo­neña’ iareoo naho ty tane fiandrazañe mañohoke iareo ho amo hare’eo naho ho famahanañe iareo;
\v 5 ze nandilia’ Iehovà\nd d\nd* i Mosèy, le nanoe’ o ana’ Israeleo, amy fanjarañe i taneiy.
\p
\v 6 Nifanontoñe am’ Iehosoa amy zao o ana’ Iehoda e Gilgaleo; le hoe t’i Kalebe ana’ \nd d\nd* Iefonè nte-Kenize ama’e: Fohi’o i entañe tsi­nara’ Iehovà\nd d\nd* amy Mosè ondatin’ Añahare ty amako naho ama’o e Kadese-barnea añey.
\v 7 Ni-efa-polo taon-draho te nirahe’ i Mosè mpitoro’ Iehovà\nd d\nd* boake Kadese-barnea hitampoñe amy taney ao; vaho nimpoly ninday ty entan-troko.
\v 8 Toe nampitronake ty arofo’ ondatio o rahalahy nindre lia amakoo; fe Iehovà\nd d\nd* Andrianañahareko avao ty noriheko.
\v 9 Nifanta amy andro zay t’i Mosè, ami’ty hoe: Toe ho lovae’o naho o ana’oo nainai’e o tane liniam-pandia’oo, amy te norihe’o ami’ty halifora’e t’Iehovà Andrianañahareko.
\v 10 Ie amy zao, hehe te nitana’ Iehovà\nd d\nd* velon-draho, amy tsara’ey, i efa-polo-lim’ amby taoñe boak’ amy andro nitsarà’ Iehovà\nd d\nd* amy Mosè i entañe zaiy, ie nirererere am-patrambey añe t’Israele; aa le an-taom-balo-polo-lim’ amby raho henaneo.
\v 11 Fe mira amy andro nañiraha’ i Mosè ahiy ty hafatrarako androany; manahake ty haozarako henane zay ty haozarako henane zao, hahafialiako naho hiavotako vaho himoahako.
\v 12 Aa ie henaneo, atoloro ahy ty vohitse toy, i tsinara’ Iehovà\nd d\nd* amy andro zaiy, ie jinanji’o amy andro zay te ao o nte-Anàkeo, aman-drova jabajaba naho fatratse; hera hañimb’ ahy t’Iehovà\nd d\nd* vaho ho roaheko, ty amy tsara’ Iehovày.
\v 13 Aa le tinata’ Iehosoa; vaho natolo’e amy Kalebe ana’ Iefonè ty Kebrone ho lova.
\v 14 Aa le ninjare lova’ i Kalebe ana’ \nd d\nd* Iefonè nte-Kenize t’i Kebrone, ampara o andro zao; amy te norihe’e an-kaliforan-troke t’Iehovà Andrianañahare’ Israele.
\v 15 Kiriate-arbà ty añara’ i Kebrone taolo, fa nifanalolahy amo nte-Anàke iabio t’i Arbà. Nitofa amy aliy i taney henane zay.
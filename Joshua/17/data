\c 17
\p
\v 1 Nahazo anjara an-tsapake ka ty fifokoa’ i Menasè; toe ie ty tañoloñoloña’ Iosefe; I Makire ty tañoloñoloña’ i Menasè naho ty rae’ i Gilade, aa kanao nilahin-defoñe, ie ty nahazo i Gilade naho i Basane\f + \fr 17:1  \ft Basane: ama nife ao; fonitse aman-tsifa\f*.
\v 2 Nahazo tane an-tsapake ka o ana’ i Menasè ila’eo ty amo hasavereña’eo; ho amo ana’ i Abi­ezereo\f + \fr 17:2  \ft Abiezere: Raen-imba\f*, naho o ana’ i Kelekeo\f + \fr 17:2  \ft Keleke: anjara\f*, naho o ana’ i Asrieleo\f + \fr 17:2  \ft Asriele: Imban’Añahare\f*, naho o ana’ i Sekemeo\f + \fr 17:2  \ft Sekeme: anjara; nimpoly maraindray\f*, naho o ana’ i Hefereo\f + \fr 17:2  \ft Hefere: mpihaly\f*, vaho o ana’ i Semidao\f + \fr 17:2  \ft Semidà: tahina’ i mahilala\f*; ie ro ana-dahi’ i Menasè, ana’ Iosefe, ty amo hasavereña’eo.
\v 3 Fe tsy nanañ’ ana-dahy t’i Tselofekhade\f + \fr 17:3  \ft Tselof-kade: ty talinjom-pititititike\f*, ana’ i Hefere, ana’ i Gilade, ana’ i Makire, ana’ i Menasè, fa anak’ ampela avao, inao ty añara’ o anak’ ampela’eo: i Maklae\f + \fr 17:3  \ft Maklae: kepeke; marovany; soloho\f*, i Noae\f + \fr 17:3  \ft Noae: fitofàñe; fañohòñe\f*, i Koglae\f + \fr 17:3  \ft Koglae: ty fitsinjaha’e\f*, i Milkae\f + \fr 17:3  \ft Milkae: mpanjaka ampela\f* naho i Tirtsae\f + \fr 17:3  \ft Tirtsae: matarike, tso-po\f*.
\v 4 Nimb’ añatrefa’ i Ele­atsare\f + \fr 17:4  \ft Eleatsare: toem-pizakàn’Añahare\f* mpisoroñe mb’eo iereo naho añatrefa’ Iehosoa ana’ i None, naho añatrefa’ o roandriañeo nanao ty hoe: Linili’ Iehovà t’i Mosè t’ie hitoloran-dova amo rahalahi’aio. Aa le amy lili’ Iehovày, nitolora’e lova amo longon-droae’eo.
\v 5 Anjara folo ty nitsatoke ho a i Menasè mandikoatse i tane Gilade naho i Basaney, alafe’ Iardeney añe;
\v 6 amy te nanañ’ anjara amo ana-dahi’eo i anak’ ampela’ i Menasè rey; nahazo ty tane Gilade o ana’ i Menasè ila’eo.
\p
\v 7 Boak’ Asere\f + \fr 17:7  \ft Asere: Hafaleañe\f* pake Mikemetà\f + \fr 17:7  \ft Mikemetà: Tambem-pamaoke; \f* aolo’ i Sekeme ty efe’ i Menasè; mion­jomb’eo i efetsey añ’ila’e ankavana mb’ an-kiboho’ i En-Tapoà\f + \fr 17:7  \ft En-tapoà: ondaty siloke; amoeañ’ ay; \f* mb’eo.
\v 8 A i Menasè ty tane’ i Tapoà’ fe a o ana’ i Efraimeo ty ila’ i Tapoà mifañefetse amy Menasè.
\v 9 Mizotso mb’ an-tsaka Kanà mb’eo i efetsey, atimo’ i sakay, (a i Efraime añivo’ i Menasè ao i rova rey), mañolotse ty avara’ i sakay ty efe’ i Menasè vaho mandoak’ an-driakey.
\v 10 Mañatimo ty a’ i Efraime naho mañavaratse ty a’ i Menasè, le i riakey ro efe’e; mahatakatse i Asere t’ie avaratse naho Isakhare te atiñanañe.
\v 11 Hoe zao o rova’ i Menasè e Isakhare naho e Asereo: i Beteseane\f + \fr 17:11  \ft Beteseane: Anjomba nife; ndra firotañe. \f* naho o tanà’eo naho Ibleame\f + \fr 17:11  \ft Ibleame: ondaty haehae; i nifotsake\f* naho o tanà’eo naho o mpimone’ i Dore\f + \fr 17:11  \ft Dore: tariratse; akiba\f* naho o tanà’eo naho o mpimone’ i Endore\f + \fr 17:11  \ft Endore: rano manganahana’ i Dore\f* rekets’ o tanà’eo, naho o mpimone’ i Taanàke\f + \fr 17:11  \ft Taanake: ty mampireke azo\f* rekets’ o tanà’eo vaho o mpimone’ i Megido\f + \fr 17:11  \ft Megiddo: ty voka’e sarotse: mitaroñe\f* rekets’ o tanà’eo, fifeheañe telo.
\v 12 Tsy nahafandroake o mpimone’ i rova reio t’i Menasè; fe nifonem-pitobok’ amy taney o nte-Kanàneo.
\v 13 Aa naho nitombo ty haozara’ o ana’ Isra­eleo le nametsaha’ iareo haba o nte-Kanàneo, fa tsy fonga rinoake.
\p
\v 14 Ninday saontsy am’ Iehosoa ka o ana’ Iosefeo nanao ty hoe: Aa vaho akore te tinolo’o anjara raike naho vaki’e ho lovako, ie oniñe te ondaty jabajaba ami’ty fitahia’ Iehovà ahy?
\v 15 Le hoe ty natoi’ Iehosoa: Aa kanao ondaty ra’elahy rehe, akia mb’ añ’ala mb’eo vaho hatsafo ho azo ty tanen-te Perize\f + \fr 17:15  \ft Perize: mpimoneñe an-tanà-kede\f* naho ty a o Rafào, ie maifitse ama’o o vohibohi’ i Efraimeo.
\v 16 Le hoe o ana’ Iosefeo: Tsy mahatsak’ anay o vohibohitseo, naho songa manan-tsarete viñe o nte-Kanàne mimoneñe am-bavataneo, o e Beteseane naho amo tanà’eo vaho o amy vavatane’ Iizreeleio.
\v 17 Tinoi’ Iehosoa i anjomba’ Iosefey, i Efraime naho i Menasè, ty hoe: Kanao ondaty jabajaba rehe, lifots-aozarañe; tsy ho anjara raik’ avao ty ho azo;
\v 18 fe ho azo i vohibohitsey, fa ndra t’ie ala, ho hatsafe’o, le ho azo pak’añ’ efe’e lavitse añe; fa ho roahe’o o nte-Kanàneo ndra t’ie aman-tsarete viñe, ndra te maozatse.
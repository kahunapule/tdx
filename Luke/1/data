\c 1
\s1 Ty Fitaroña’ i Lioke
\p
\v 1 Kanao maro ty nandrambe am-pitàñe han­dahahara’e talily o raha atokisantikañeo
\v 2 manahake ty nitaro­ña’ iareo ama’ay, i nivalolombeloñe boak’am-baloha’e nimpitoroñe i tsaray ama’ay rezay,
\v 3 le satriko ka, ie hinotsohotsoko boak’ am-ba­loha’e i hene rezay, ty hanokitse talily soa filahatse ho azo, ry roandria Teofilo,
\v 4 haha­fohina’o ty hatò’ i tsara nañohañe azoy.
\s1 Mañemboke t’i Zakaria
\p
\v 5 Teo tañ’andro’ i Heroda mpanjaka’ Iehodà, ty mpisoroñe atao Zakaria, am-pirimboña’ i Abia\f + \fr 1:5  \ft Abia : (Fi I 24:10) firimboñañe faha-valo, ami’ty fifandimbezam-pisoroñe boa-tSabotse\f*; boak’ amo anak’ ampela’ i Aroneo ty tañanjomba’e, i Elizabeta ty tahina’e.
\v 6 Songa vantañe añatrefan’ Añahare iereo roroe; tsy am-pitsikoañe ty fañaveloa’iareo amo lily naho fepè’ \nd Iehovà\nd*o.
\v 7 Tsy nanañ’ anake fa betsiterake t’i Elizabeta vaho sambe nigain-kantetse ie roroe.
\p
\v 8 Aa ie nitoroñe ami’ty naham-pisoroñe aze añatrefan’Añahare ami’ty fifandimbezam-pirimboña’e t’i Zakaria;
\v 9 le amy lilim-pisoroñañey, nitsatok’ ama’e ty hañemboke, le nimoak’ an-kibohon’ Añahare ao,
\v 10 vaho hene nilolok’ alafe’e ao i màroy amy fotoam-pañembohañey.
\s1 Ty Lañona’ ty Anjely
\p
\v 11 Nisodeha ama’e amy zao ty anjeli’ i Talè, nijohañe an-kavana’ i kitrelim-pañembohañey.
\v 12 Nianifañe t’i Zakaria te nahaoniñe, nihohokòhoke, vaho nidoiña’ ty firevendreveñañe.
\v 13 Le hoe ty asa’ i anjeliy tama’e; Ko hemban-drehe Zakaria fa jinanjiñe i halali’oy le hisama-dahy ama’o t’i Eliza­beta tañanjomba’o vaho toñono ty hoe Jaona ty añara’e.
\v 14 Ho fale naho ehake rehe vaho maro ty hirebek’ amy hisa­maha’ey,
\v 15 amy t’ie ho ra’elahy añatrefa’ \nd Iehovà\nd*, naho tsy hinon-divay ndra toake, vaho ie mbe an-kovin-drene’e ao ro ho lifore’ i Arofo Masiñey.
\v 16 Maro amo ana’ Israeleo ty hampitolihe’e amy \nd Iehovà\nd* Andria­nañahare’ey.
\v 17 Ie hañavelo aña­trefa’eo ami’ty arofo naho haozara’ i Elia, hampitolihe’e amo anakeo ty tron-droae naho mb’ami’ty fahihira’ o vantañeo o manjehatseo, hampihentseñe ondaty veka’e ho a \nd Iehovà\nd*.\f + \fr 1:17  \ft Mal 3:23,24\f*
\s1 Moañe t’i Zaaria
\p
\v 18 Aa hoe t’i Zakaria tamy anjeliy; Aia ty haharendrehako t’ie to? Bey raho naho migain-kantetse ka ty valiko.
\v 19 Tinoi’ i anjeliy ty hoe, Zaho n’o Gabriele mpijohañe añatrefan’ Añahareo; niraheñe hivolañ’ ama’o, hitaroñe o talili-soa zao.
\v 20 Fe inao! ho moan-drehe, tsy hahasaontsy ampara’ t’ie tafetetse, ami’te tsy natokisa’o o volakoo, ie ho heneke amy nifantañañey.
\p
\v 21 Nandiñe i Zakaria ondatio, nilatsa t’ie tambatse amy toetse miavakey ao.
\v 22 Ie niavotse, le tsy nahasaontsy am’ iereo naho nioni’ iereo te niboahan-draha añ’ anjomba miavak’ ao, ie nanondrotondro am’iareo, fa le lia’e nimoañe.
\p
\v 23 Ie amy zao, naho niheneke o andro fitoroña’eo, le nimpoly mb’añ’ an­jomba’e añe.
\v 24 Añe i andro rezay le niareñe t’i Elizabeta, vali’e, vaho nipalitse lime volañe, fa hoe ty asa’e:
\v 25 Zao ty nanoe’ \nd Iehovà\nd* amako amy andro niva­zoho’ey, hañafaha’e amako ty sirika’ondatio.
\s1 Fampitama’ i Gabriela
\p
\v 26 Ie amy fah’enembola’ey le niraheñe boak’ aman’Añahare ao t’i Gabriela anjely homb’an-drova atao Nazareta e Galilia añe,
\v 27 mb’ami’ty somondrara nifofoe’ t’indaty atao Iosefe, anjomba’ i Davide, Marie ty añara’ i somondraray.
\v 28 Niheo ama’e i anjeliy nanao ty hoe;
\q1 Akore ry isoheñe! mitahy azo t’\nd Iehovà\nd*.
\p
\v 29 Nitsonevotse amy zao re amy tsara’ey, le nitsakore i fañontanea’ey.
\v 30 Ko hemban-drehe, Marie, hoe i anjeliy fa nanjò fañisohañe aman’ Añahare.
\q1
\v 31 Oniño t’ie hiareñ’ an-koviñ’ ao
\q1 le hisama-dahy,
\q1 vaho hatao’o \nd Iesoà\nd* ty añara’e
\q1
\v 32 Ho fanalolahy re,
\q1 le ho toñoneñe ty hoe:
\q1 Ana’ i Andindimo­neñey
\q1 naho hatolo’ \nd Iehovà\nd* Andrianañahare aze ty fiambesa’ i Davide rae’e;
\q1
\v 33 le ho fehe’e nainae’e ty anjomba’ Iakobe
\q1 vaho tsy ho modo i fifehea’ey.
\s1 Ty Nivesara’ i Marie
\p
\v 34 Le hoe t’i Marie tamy anjeliy; Akore ty hahamete’ zay, zaho tsy mahavany lahy?
\v 35 Aa le hoe ty natoi’ i anjeliy aze;
\q1 Hitotsak’ ama’o i Arofo Masiñey,
\q1 hañalok’ azo ty haozara’ i Andindimoneñey;
\q1 le ho toñoneñe ty hoe Anan’ Añahare
\q1 i Masiñe hasama’oy.
\q1
\v 36 Inao te niaren-dahy ka
\q1 t’i Elizabeta longo’o ndra te bey;
\q1 fa enem-bolañe henaneo
\q1 i natao betsiterakey,
\q1
\v 37 Toe tsy eo ty tsy lefen’ Añahare.
\p
\v 38 Hoe t’i Marie; Intoy ty anak’ ampata’ \nd Iehovà\nd*; lonike te ho amako i sinaon­tsi’oy. Le nienga aze i anjeliy.
\s1 Nitilike i Elizabeta t’i Marie
\p
\v 39 Niongake amy andro rezay t’i Marie, nikapikapike mb’an-tanàñe ambohibohi’ Iehodà mb’eo;
\v 40 le nimoak’ añ’ an­jomba’ i Zakaria ao vaho nañontane i Elizabeta.
\v 41 Ie jinanji’ i Elizabeta i fañontanea’ i Mariey, le nivoañe ty ajaja an-tro’e ao; mbore nilifore’ i Arofo Masiñey t’i Elizabeta.
\v 42 Le ty hoe ty napaza’e; Haha amy ze atao ampela rehe vaho soatata ty anake hasama’o.
\v 43 Ia ka raho, te nitilihe’ ty rene’ i \nd Talè\nd*koy?
\v 44 Hete! ie nimoak’ an-tsofiko ao i feom-pañontanea’oy le nisondrakak’an-kaehake ty ajaja an-troko ato.
\v 45 En-droa, haha i niantoke te ho henefeñe ama’e o raha nitsarae’ \nd Iehovà\nd*y.
\v 46 Aa le nanao ty ti-hoe t’i Marie:
\q1 Mañonjoñe \nd Iehovà\nd* ty fiaiko,
\q1
\v 47 vaho mirebek’ aman’Añahare
\q1 mpandrombak’ ahy ty troko;
\q1
\v 48 Nivazohoe’e ty hasotria’ i anak’
\q1 am-pata’ey, Oniño te hanao ahy
\q1 haha ze hene tariratse henane zao.
\q1
\v 49 Nanao raha fiain-tane amako i Maozatsey—masiñe ty tahina’e.
\q1
\v 50 Ferenaiña’e pak’an-tariratse an-tariratse o mañeveñe ama’eo.
\q1
\v 51 Nampiboaha’e haozarañe ty fità’e;
\q1 naparatsia’e o mpiebotsebotse am-pitsakorean-tro’eo.
\q1
\v 52 Nafotsa’e amo fiambesam-bolo-
\q1 nahe’eo o fanalolahio,
\q1 vaho naonjo’e o mpirèkeo.
\q1
\v 53 Nanjàñe’e raha soa o nisalikoo,
\q1 fe nampolie’e hara’e
\q1 o mpañalealeo.
\q1
\v 54 Nimbae’e t’Israele mpitoro’e, hahatiahia’e i fiferenaiñañe
\q1
\v 55 nitsarae’e amy Abraàme naho amo
\q1 tarira’e nainai’eoy,
\q1 i nampitamà’e an-droaen-tikañey.
\p
\v 56 Telo volañe varàñe ty nitoboha’ i Marie ama’e ao vaho nimpoly mb’añ’anjomba’e añe.
\s1 Ty Nisamahañe i Jaona
\p
\v 57 Henek’ amy zao o andro naha­toly i Elizabetao, le nisama-dahy.
\v 58 Jinanji’ ondaty mpitrao-tanàñe ama’eo naho o longo’eo t’ie niferenaiña’ \nd Iehovà\nd*, le nitrao-kafaleañe ama’e.
\p
\v 59 Ie ami’ty andro faha-valo, le nasese ho savareñe i ajajay, vaho ho natao’ iereo Zakaria ty añara’e amy te zay ty tahinan-drae’e,
\v 60 fa hoe ka ty natoin-drene’e; Aiy! hatao ty hoe Jaona re.
\v 61 Aa hoe ty asa’ iareo tama’e; Leo raik’ aman-drolongo’o tsy nitoñoneñe amy tahinañe zay.
\v 62 Le nañatsikatsik’ an-drae’e iereo, ami’ty hoe: Ia ty satri’o hitokavañ’ aze.
\v 63 Nipay fanokiran-dre vaho nanokitse ty hoe: I Jaona ty añara’e. Aa le hene nidaba.
\v 64 Nisokak’ ami’ty manao zao ty falie’e naho nibalake i famele’ey vaho nisaontsy am-pandrengeañe an’ Andrianañahare.
\p
\v 65 Hene nangebahebake o mpimoneñe nañohoke iareoo, vaho nirehafeñe mb’eo mb’eo ambohibohi’ Iehodà ao irezay.
\v 66 Songa nitsakore ty hoe añ’ arofo ao ze nahaoniñe: Ty ajaja ho akore v’itoio? Le nitahy aze ty fità’ \nd Iehovà\nd*.
\s1 Ty Fitokia’ i Zakaria
\p
\v 67 Lifotse i Arofo Masiñey amy zao t’i Zakaria rae’e vaho nitoky ty ti-hoe:
\q1
\v 68 Andriañeñe t’\nd Iehovà\nd* Andrianañahare’
\q1 Israele, fa nitilihe’e
\q1 vaho jineba’e ondati’eo.
\q1
\v 69 Nampitroara’e
\q1 tsifam-pandrombahañe tika
\q1 añ’anjomba’ i Davide mpitoro’e ao,
\q1
\v 70 Nitsara am-palie’ o mpitoky miavakeo
\q1 i teo nainai’e am-pifotora’ ty voatse toiy,
\q1
\v 71 t’ie ho rombaheñe amo rafelahin-
\q1 tikañeo,
\q1 naho am-pità’ o malaiñe an-tikañeo,
\q1
\v 72 Hiferenaiña’e o roazan-tikañeo, naho ho tiahi’e i fañina’e miavakey,
\q1
\v 73 i fanta nifantà’e amy Abraàme
\q1 raentikañey,
\q1
\v 74 t’ie hatolo’e amantikañe, ie fa vinotso’e amo rafelahintikañeo,
\q1 hitoroñ’ aze tsy an-kahembañañe,
\q1
\v 75 am-piavahañe naho
\q1 an-kavantañañe añatrefa’e
\q1 amo hene andro iveloman-tikañeo.
\q1
\v 76 Le ihe, anako, ty hatao Mpitoki’
\q1 i Andindimoneñey,
\q1 amy te Ihe ty hiaolo i \nd Talè\nd* hañajary
\q1 ty lala homba’e,
\q1
\v 77 hampahaoniñe ondati’eo ty fandrombahañe
\q1 ie hinahan-kakeo,
\q1
\v 78 ami’ty fiferenaiñan’ Añaharen-tika—
\q1 ie nampitilihe’e an-tika
\q1 i fanjiriha’e boak’ añ’aboy,
\q1
\v 79 Hanolora’e hazavàñe
\q1 o mpitoboke añ’ieñe ao
\q1 naho an-talinjon-kavilasio, hiaoloa’e
\q1 mb’an-dalan-kanintsiñe mb’eo
\q1 o fandian-tikañeo.
\p
\v 80 Nitombo i ajajay le nihaozatse an-troke vaho nitoets’am-babangoañe añe ampara’ ty andro niboaha’e am’Israele.
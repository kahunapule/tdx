\c 4
\p
\v 1 Ie niliforeñe amy Arofo Masiñey t’\nd Iesoà\nd* le nibalike boak’ am’ Iordaney, vaho niaoloa’ i Arofoy mb’am-baban­goañ’ añe,
\v 2 efapolo andro te nanjizia’ i mpañìnjey ie tsy nikama ndra inoñ’ inoñe amy andro rezay. Modo zay le nisaliko,
\v 3 vaho hoe i mpañìnjey tama’e: Naho toe Anan’ Añahare rehe, ampinjareo mofo o vatoo.
\v 4 Hoe ty natoi’ \nd Iesoà\nd* aze: Pinatetse ty hoe:
\q1 Tsy mofo avao ty mahaveloñe ondaty\f + \fr 4:4 \ft Its 8:3\f*,
\p
\v 5 Le nendese’ i mpañìnjey niañambone vohitse mitiotiotse eñe vaho natoro’e aze amy zao ze kila fifeheañe an-tane atoy.
\v 6 Le hoe i Ratiy tama’e: Hatoloko Azo o haozarañe iaby zao naho o enge’ iareoo, fa natolots’ ahy, vaho hatoloko amy ze satriko;
\v 7 le kila ho Azo t’ie hiambane amako etoañe.
\v 8 Hoe ty natoi’ \nd Iesoà\nd*: Hoe ty pinatetse:
\q1 \nd Iehovà\nd* Andrianañahare’o ro hitalahoa’o, ie avao ty hitoroña’o.\f + \fr 4:8 \ft Its 6:13, Its 10:20\f*
\p
\v 9 Le nendese’e mb’e Ierosaleme mb’eo naho nampiningire’e an-dengom-pita­lakesan’ abo’ i Anjomban’Añaharey vaho nanoa’e ty hoe: Naho toe Anan’ Añahare rehe, miponaha ambane ey,
\v 10 ty amy pinatetse ty hoe:
\q1 Ho lilie’e amo Anjeli’eo rehe,
\q1 hañaro azo;
\v 11 vaho, Ho tanatanà’ iereo,
\q1 tsy ho dasirem-bato o fandia’oo.’\f + \fr 4:11 \ft Sab 91:11,12\f*
\p
\v 12 Tinoi’ \nd Iesoà\nd* ty hoe: Hoe ty tsara:
\q1 Asoao tsy ho tsohe’o t’\nd Iehovà\nd*
\q1 Andrianañahare’o.\f + \fr 4:12 \ft Its 6:16\f*
\p
\v 13 Ie nagado’ i mpañìnjey i fanjizi­añe iaby zay, le nidisak’aze heike.
\s1 To Tsara e Galilia ao Mat 4.12; Mar 1.14
\p
\v 14 Aa le nibalike mb’e Galilia mb’eo t’\nd Iesoà\nd* ami’ty haozara’ i Arofoy; le niboele tok’aia tok’aia amy tane nañohokey ty enge’e.
\v 15 Nañoke amo fitontonañeo re le hene nañonjoñ’ aze.
\s1 Fañorizañe \nd Iesoà\nd*
\p
\v 16 Nimb’e Nazareta mb’eo re, i rova nahabey azey, le ami’ty lili’e, nizilik’ am-pitontonañe ao ami’ty andro \nd Sabotse\nd*, vaho niongake hamaky.
\v 17 Natolotse aze ty boke’ Isaia mpitoky; vinela’e i bokey, vaho nioni’e ao ty nisokirañe ty hoe:
\q1
\v 18 Amako t’i Arofo’ \nd Iehovà\nd*,
\q1 Fa noriza’e hitsey i talili-soay amo rarakeo,
\q1 Nafanto’e hikoike famotsorañe amo mpirohio,
\q1 naho fampaha-isahañe amo feio, vaho fampidadàñe amo dinemokeo,
\q1
\v 19 hitsey ty taon-joba’ \nd Iehovà\nd*.\f + \fr 4:19 \ft Ies 61:1,2\f*
\p
\v 20 Napele’ \nd Iesoà\nd* amy zao i bokey le nahere’e amy mpamandroñey le niambesatse; vaho hene nitalatse aze ty fihaino o am-pitontonañeo.
\p
\v 21 Le hoe t’\nd Iesoà\nd* tam’ iereo: Fa nihenek’ anindroany an-dravembia’ areo i Sokitse Masiñe zay.
\v 22 Aa le sindre nitalily soa aze vaho nidaba amo tsara soa naakam-palie’eo, fe hoe iareo: Tsy ana’ Iosefe v’itoio?
\p
\v 23 Aa le hoe re tam’iereo: Va’e hatao’ areo amako ze oha-drehake zao : O mpanaha, afaho ty vata’o, vaho anò an-tane’o etoan-ka o raha jinanji’ay te nanoe’o e Kapernaomy añeo.
\v 24 Le tinovo’e ty hoe: Eka! to t’Itaroñako te tsy eo ty mpitoky to-saontsy an-tane’e ao;
\v 25 To ty volako ama’areo te: Maro ty vantotse e Israele ao tañandro’ i Elia, ie nagabeñe telo taoñe tsy enem-bolañe i likerañey vaho nandrambañe i Taney ty kerè;
\v 26 fe leo raik’ ama’e tsy nañirahañe i Elia naho tsy i rakemba vantotse nte Zarefata e Sidona añey.
\v 27 Maro ka ty niazo’ ty angamàe e Israele ao tañandro’ i Elisa mpitoky, fe tsy ama’e ty nafahañe naho tsy i Namana nte-Sore.
\p
\v 28 Ie nahajanjiñe i zay o am-pitontonañeo, le fonga nilifo-kabosehañe,
\v 29 naho niongake nanafasiotse aze mb’ alafe’ i rovay añe, vaho nendese’ iereo mb’an-tevam-bohi’ i rovay mb’eo hampitsirikoàk’ aze an-kere­retsak’ ao,
\v 30 f’ie nienga, niranga iareo mb’eo.
\s1 Nañakara’e Kokolampa Mat 4.13-14; Mar 1.21-23
\p
\v 31 Nizotso mb’e Kapernaomy, rova e Galilia añe re naho nañanatse amo \nd Sabotse\nd*o.
\v 32 Le nidaba iereo amy fañòha’ey amy te ninday lily o tsara’eo.
\p
\v 33 Teo ty lahilahy am-pitontonañe ao nangara’ ty kokolampa, nitazataza
\v 34 ty hoe: Hete! Ino ty itraofan-tikañe, ry \nd Iesoà\nd* nte Nazareta? Niavy hanjamañ’ anay v’ Iheo? Fantako rehe; Ihe i Masin’Añaharey.
\v 35 Trinevo’ \nd Iesoà\nd* ami’ty hoe: Mamantsy, iakaro! Aa le nafetsa’ i koko­lampay añivo eo re, vaho nifaok’ añe fe tsy nijoia’e.
\v 36 Fonga nilatsa, le hoe ty vesoveso’ iareo: Aa vaho akore i tsara zay t’ie aman-dily naho hao­zarañe ro mañendake koko­lampa hifaoke.
\v 37 Le niboele nanitsike i fariparitsey ty enge’e.
\s1 ty Rafoza’ i Simona Mat 8.14-17; Mar 1.29-34
\p
\v 38 Ie nienga i fitontonañey t’\nd Iesoà\nd*, le nizilik’ añ’anjomba’ i Simona ao. Niremboremboe’ ty hamae-sandriñe ty rene’ i vali’ i Simonay le nihalalia’ iareo ty ama’e.
\v 39 Aa le nijohañe ambone’e eo re nitrevoke i hasilokey, vaho nisitak’amy rekambay zay; tsipaepae’e nitroatse re niatrake iareo.
\s1 Nanitsike i Galilia Mat 4.23-25; 8.16, 17; Mar 1.32-39
\p
\v 40 Ie nimotak’àndro, le nen­deseñe ze nanañe marare nisilofe’ndra inoñ’ inoñe mb’ ama’e mb’eo, naho songa nanampeza’e fitàñe vaho nampi­jangañe’e.
\v 41 Niakatse ami’ty maro ka o kokolampao nikoiake ty hoe: Ihe i Norizañe, Anan’Añaharey! Le nendaha’e vaho nafanto’e tsy hivolañe amy te napota’ iareo t’ie i Norizañey.
\p
\v 42 Ie manjirik’ andro le nienga mb’ an-tane bangìñe mb’eo fe ni­tsoeha’ i lahialeñey, ie nomb’ ama’e mb’eo vaho ho nanjitse aze tsy hienga;
\v 43 fe hoe re am’iereo: Tsy mahay tsy mitaroñe i Talili-soam-Pifehean’Añaharey an-drova ila’e ka raho fa zay ty nañirahañ’ ahy.
\v 44 Le nita­roñe amo fitontonañe e Galiliao re.
\s1 Vokatse Fiañe Mat 4.18-22; Mar 1.16-20
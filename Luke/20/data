\c 20
\p
\v 1 Teo amy andro rezay, ie nañoke ondatio añ’Anjomban’ Añahare ao naho nitaroñe i talili-soay, te nimb’ ama’e mb’eo o mpisorom-beio naho o mpanoki-dilio mitraoke amo roandriañeo,
\v 2 nañontane aze ty hoe: Isaontsio: Lily hirik’ aia ty anoe’o o raha zao? ke Ia ty nanolots’ Azo o lily zao?
\p
\v 3 Aa le hoe ty natoi’ \nd Iesoà\nd*: Hañontaneako raha raike hey, le isaontsio:
\v 4 ty filipora’ i Jaona—boak’ andin­dìñe añe hao ke hirik’ am’ ondaty?
\v 5 Aa hoe ty vesoveso’ iareo: Naho ataontika t’ie nihirik’ andin­diñ’ao, le hatoi’e ty hoe: Aa manao akore t’ie tsy niantofa’ areo?
\v 6 Fe naho ataontika ty hoe: Boak’ am’ondatio: le hene hametsa-bato aman-tika ondatio ie miantoke te nimpitoky t’i Jaona.
\v 7 Aa le tinoi’ iereo te tsy fohi’ iareo ty nihirifa’e.
\v 8 Le hoe t’\nd Iesoà\nd* tam’iereo, Tsy hitaroñako ka ty lily anoeko o raha zao.
\s1 Ty Tompo’ ty Tonda Fandeorañe
\p
\v 9 Namototse nandrazañe talily raike ka re am’ ondatio, Teo t’indaty nañalahala tetem-bahe le nafondro’e ami’ty mpiava; le nañavelo mb’eo vaho nitambatse añe.
\v 10 Ie an-tsa’e, nirahe’e ty mpitoroñe homb’ amo mpiavao hitolora’e amy voka’ i tetem-bahey, f’ie trinabotrabo’ o mpiavao vaho nampolie’ iereo mañomaño.
\v 11 Nañiraha’e mpitoroñe raike ka, f’ie linafa’ iereo naho nampisilofeñe vaho nampolie’ iereo hara’e.
\v 12 Mbe nañirake ty faha­telo’e: f’ie namonotrobo’ iereo vaho nanao soike aze.
\v 13 Le hoe ty tompo’ i tanem-bahey: Inoñ’ arè ty hanoeko? Hiraheko mb’eo ty anak’ isoko; ie oni’ iereo, le va’e himeñara’ iareo maso.
\v 14 Fa ie nitalake’ o mpiavao, le nikinia ty hoe, Intike i mpandovay antao hañè-doza ama’e, le ho antika i lovay.
\v 15 Aa le nafetsa’ iereo alafe’ i tondam-bahey re vaho vinono’ iereo. Inoñe henaneo ty hanoa’ i tompo-tetem-bahey?
\v 16 Ho mb’eo re hanjamañe o mpiavao vaho hatolo’e am’ ondaty ila’eo i tetem-bahey. Ie nirendre’ ondatio zay le hoe ty asa’ iareo: Hete! Sondia’e any!
\v 17 Nitolik’ am’iareo t’\nd Iesoà\nd* le nanao ty hoe: Abejaño arè i pinatetse ami’ty hoey:
\q1 I vato nado’ o mpamboatseoy ty ninjare fehe-kotsoke.\f + \fr 20:17  \ft Sab 118:22\f*
\q1
\v 18 Dorodòro ze mideboñe amy vato zay; le ho demohe’e ze igodoiña’e.
\s1 Nandietse Haba Mat 21.45, 46; 22.15-22; Mar 12.12-17
\p
\v 19 Te ho nitsepak’ aze amy ora zay o mpisorom-beio naho o mpanoki-dilio, fe napota’iareo t’ie ty nitalifire’e i ohatsey fa nimarimariheñe i lahialeñey;
\v 20 Aa le nivoñone’iereo naho nañirake mpitampoñe hihaboke havañonañe, hitsepak’ aze ami’ty tsara’e hanesea’ iereo ami’ty hery naho ty lili’ i ragovay.
\v 21 Le hoe ty nañontanea’ iareo: O Talè, fohi’ay te to o saontsi’oo naho ty fanoroa’o, naho tsy eo ty irihia’o, vaho mahity ty fitaroña’o i satan’ Aña­harey.
\v 22 Aa vaho Hake hao ty androroña’ay amy Kaisara ke tsie?
\p
\v 23 Niarofoana’ \nd Iesoà\nd* ty hakalitaha’ iareo vaho nanoa’e ty hoe: Ino ty amitsoha’ areo ahy?
\v 24 Itoloro drala, Sare’ ia naho tahina’ ia ro ama’e eo? A i Kaisara, hoe iereo.
\v 25 Le hoe t’\nd Iesoà\nd* am’ iereo: Atoloro amy Kaisara arè ze a i Kaisara vaho an’ Andrianañahare ze an’ Andrianañahare.
\v 26 Aa le tsy eo ty nahatsepak’ aze amo saontsi’eo añatrefa’ ondatio. Toe nahavereñe iereo i toi’ey, vaho nianjiñe.
\s1 Mpandietse amy Fivañom-beloñey Mat 22.23-32; Mar 12.18-27
\p
\v 27 Niheo mb’ama’e o Tsa­doke ila’eo; o tsy miantoke o fiva­ño­nan-ko velo­­ñeoo, le hoe ty nañontanea’ iareo:
\v 28 O Talè, sinoki’ i Mosè aman-tika te, ie vilasy ty rahalahi’ ondaty amam-baly, f’ie mivetrake tsy aman’ anake, le soa te hengae’ i rahalahi’ey i ramavoiñey, hisamake, hameloñe tabiry ho a i rahalahi’ey.\f + \fr 20:28  \ft Its 25:5\f*
\v 29 Aa le teo ty fito miroahalahy. Ty va­loha’e nañenga valy fe nikoromake tsy aman-tiry,
\v 30 naho ty faharoe;
\v 31 vaho nengae’ ty fahatelo ka; manahake zay, songa nihomake i roahalahy fito rey fe tsy nampipoke anake.
\v 32 Honka’e, nivilasy ka i rakembay.
\v 33 Aa vaho ia ty ho vali’ i rakembay amy fivañonan-ko veloñey kanao songa nañenga aze ho vali’e i fito rey?
\p
\v 34 Hoe ty natoi’ \nd Iesoà\nd*: Mañenga valy naho engaen-dahy o ana’ ty tane toio.
\v 35 F’ie volilien-ko mañeva hitakatse i haveloñey naho i fivañonam-beloñey, le tsy hañenga valy naho tsy hanoloram-baly,
\v 36 vaho tsy hihomake ka, fa hanahake o anjelio, mbore ho anan’ Añahare kanao ana’ i fivañonan-ko veloñey.
\v 37 Le i fivañonam-beloñey, ie i natoro’ i Mosè amy talili’ i rongo­ñey, te nikanjia’ \nd Iehovà\nd* ami’ty hoe :
\q1 Andrianañahare’ i Abraàme, naho
\q1 Andrianañahare’ Isaka, vaho
\q1 Andrianañahare’ Iakobe.\f + \fr 20:37  \ft Avo 3:6\f*
\p
\v 38 Ie tsy Andrianañahare’ o vilasio fa a o veloñeo, amy te kila veloñe ama’e.
\s1 Ty Ontane’e amo Mpanoki-dilio Mat 22.41-46; 23.14; Mar 12.35-40
\p
\v 39 Aa le tinoi’ o mpanoki-dily ila’eo ty hoe: O Talè, vantañe o saontsi’oo.
\v 40 Nifototse amy zay, tsy eo ty nahavany ontane ama’e ka.
\v 41 Le hoe t’\nd Iesoà\nd* am’iereo: Aa vaho akore te saontsieñe te tiri’ i Davide i Norizañey?
\v 42 Amy te toe sinaontsi’ i Davide amy boken-Tsaboy ty hoe:
\q1 Hoe t’ \nd Iehovà\nd* amy \nd Talè\nd*koy:
\q1 Mitoboha an-kavanako etoañe,
\q1
\v 43 Ampara-panoako fitongoam-
\q1 pandia’o o rafelahi’oo.\f + \fr 20:43  \ft Sab 110:1\f*
\p
\v 44 Aa kanao natao’ i Davide, \nd Talè\nd*, re, ino ty maha-tiri’e aze?
\p
\v 45 Hoe t’\nd Iesoà\nd* amo mpiama’eo añtrefa’ i lahialeñey:
\v 46 Itaò o mpanoki-dilio, ie mpidraidraitse an-tsarimbo mireba­rebao, mpipay ty hañontanea’ ondaty an-tsena ao, mpitea ty fiambesa-tsoa am-pitontonañe ao hiagaregañe, naho ty tihy aolo amo sabadidakeo
\v 47 mbore mpitavañe o trañom-bantotseo vaho loho mpipay tsiriry amo filolofa’ iareo mitoitoio. Hekoheko ty fatse am’iereo.
\c 5
\p
\v 1 Teo te nifanihisihy ama’e ondatio hijanjiñe ty tsaran’ Añahare añ’ olo’ i oñe Genesaretay\f + \fr 5:1 \ft Genesareta: ndra ty hoe ­Galilia, oñe bey tsy ritse\f*
\v 2 le nivazoho’e ty lakañe roe añ’ olon-drano ey, ie fa niakatse hanasa harato o tompo’eo.
\v 3 Nijoñe an-daka’ i Simona ao re nihalaly te hisitake amy olotsey. Aa le niambesatse an-dakañe ey re nañoke ondatio.
\p
\v 4 Ie modo i fañoha’ey, le hoe re amy Simona: Mivevea mb’an-daleke mb’eo vaho ajoño ao o harato’ areoo hanarike.
\v 5 Le hoe ty natoi’ i Simona aze: O Rañandria, nifanehak’ avao zahay aniankale le tsy nahazo leo raike; fe amo saontsi’oo, hajoko ao i haratoy.
\v 6 Ie nanoe’ iereo zay, le nivokatse fiañe nifamorohotse nahariatañe i harato’ iareoy.
\v 7 Aa le nitsikaore’e o rañe’ iareo amy lakañe ila’e eiio hañolotse iareo; nimb’eo iereo, le nipeapeà’ iareo fiañe i lakañe roe rey, vaho ho nilempotse.
\p
\v 8 Ie nahaoniñe zay t’i Simona Petera, le nihotrak’ am-pandia’ \nd Iesoà\nd* eo nihalaly ty hoe: O Rañandria, misitaha amako fa ondaty bey hakeo.
\v 9 Toe niveren-draha t’i Simona naho o rañe’eo ami’ty hamarom-piañe niazo.
\v 10 Nihoe zay ka t’i Jaona naho Iakobe, ana’ i Zebedio mpitrao-pitoloñe amy Simona. Hoe t’\nd Iesoà\nd* tamy Simona: Ko mahimahiñe fa ondaty ka ty ho tsepahe’o henane zao.
\v 11 Ie toly an-tamboho ey i lakañe rey, le fonga nafoe’ iereo vaho nañorik’ aze.
\s1 Nañafake Angamae Mat 8.1-4, Mar 1.40-45
\p
\v 12 Ie tan-drova raike t’\nd Iesoà\nd*, intoy ty lahilahy atseke ty angamae; ie nahaisake \nd Iesoà\nd*, le nihohok’ an-dahara’e nitoreo ama’e ty hoe: O Rañandria naho satri’o, mahalio ahy rehe.
\v 13 Nahiti’ \nd Iesoà\nd* ty fità’e, nitsa­pa aze le nanao ty hoe: Satriko ‘nio, maliova; naho niafak’ amy zao i haangamae’ey
\v 14 vaho hinatahata’e tsy hitalily am’ondaty, am’ty hoe: Akia miboaha amy mpisoroñey, le ibanabanào i linili’ i Mosèy ami’ty fahaliova’o ho fitaliliañe.
\v 15 Fe àntsake te niboele ty enge’e, le niropak’ ama’e i lahialeñey hijanjiñe naho ho jangañeñe amo arete’eo.
\v 16 F’ie nivike mb’ am-babangoañe añe, niloloke.
\s1 I Kepekey Mat 9.1-8; Mar 2.1-12
\p
\v 17 Teo te niam­besatse eo ty fariseo naho mpañoke Hake hirik’ an-drova e Galilia naho e Iehodà iaby naho boake Ierosaleme añe, le nao’e, vaho tama’e ty haozara’ i Talè hampijangañe.
\p
\v 18 Ie amy zao, nendese’ ondaty an-tihy ty lahilahy kepeke, nipay ty hanjilihañe aze ao, hampandreañe aze añatrefa’e eo.
\v 19 Aa ie tsy naharendreke ty hampi­tsifirañe aze amy lahialeñey, le nanganik’ ambone’ i anjombay vaho nazotso’ iareo an-tihy, boak’an-tafo mb’ añatrefa’ \nd Iesoà,\nd* añivo eo i mararey.
\v 20 Ie nioni’e ty fatokisa’ iareo, le hoe re ama’e: O koahe, afa-tahin-drehe.
\v 21 Fe nitsakore ty hoe o mpanoki-dilio naho o fariseoo: Ia o miterao? Ia ty mahafa-kakeo naho tsy i Andria­nañahare avao?
\v 22 Fe nifohi’ \nd Iesoà\nd* ty ereñeren-tro’ iareo le tinoi’e ty hoe: Ino o fitsa­korean’ arofo’ areoo?
\v 23 Ty aia ty mora, ty manao ty hoe: Afa­ke o hakeo’oo? ke ty hoe: Miongaha, mañaveloa?
\v 24 Aa soa te hampahafohineñe anahareo te aman-dily an-tane atoy i Ana’ ondatiy hañaha hakeo, le hoe re amy nisilofe’ i hakepehañeiy: Inao! Miongaha, tintino o tihi’oo, akia mb’ añ’ akiba’o añe.
\v 25 Aa le nitroatse añatrefa’ iereo amy zao re, nandrambe i nandrea’ey vaho nimpoly, nandrenge an’ Andrianañahare.
\v 26 Nilatsa iaby iereo naho nibango an’ Andrianañahare, vaho nanao ty hoe am-pañeveñañe: Nahaoniñe raha tsitantane tika anindroany.
\s1 I Levy (Matio) Mat 9.9, Mar 2.13, 14
\p
\v 27 Añe zay, le nienga t’\nd Iesoà\nd* naho nahavazoho ty mpamory vili-loha atao Levy, niambesatse am-pandroroñañe ao, le hoe re tama’e: Oriho raho.
\v 28 Aa le nifarie’e ze he’e naho niongake vaho nañorik’ aze.
\s1 Fitraofa’e ty Mpanan-tahy Mat 9.10-13; Mar 2.15-17
\p
\v 29 Nanao sandalam-bey ho aze añ’ anjomba’e ao t’i Levy, le maro ty mpamory vili-loha naho ondaty ila’e nitrao-piambesatse am’iereo.
\v 30 Fe niñeoñeoñe amo mpiama’eo o Fariseoo naho o mpanoki-dili’ iareoo ami’ty hoe: Ino ty itraofa’ areo fikama naho finoñe amo mpamory vili-lohao naho amo bey hakeoo?
\v 31 Tinoi’ \nd Iesoà\nd* ty hoe: Tsy o jangañeo ro mipay mpanaha fa o marareo;
\v 32 Tsy avy hikoike o vantañeo raho fa o mpandilatseo, hisoloho.
\s1 O Fililirañeo Mat 9.14, 15; Mar 2.18-20.
\p
\v 33 Le hoe ty asa’iareo tama’e: Akore te mililitse naho miloloke o mpiana’ i Jaonao, manao zay ka o amo Fariseoo, fe mitolo-pihinañe naho minoñ’ avao o Azoo?
\v 34 Hoe ty natoi’ \nd Iesoà\nd*: Lefe’ areo hao ty hampililitse ty longo’ i mpañengay ie mbe am’ iereo i mpañengay?
\v 35 Mbe ho avy ty andro hanintahañe i mpañengay; hililitse amy andro zay iereo.
\s1 Ty Hambo’e naho ty Vao Mat 9.16; Mar 2.21, 22
\p
\v 36 Hoe ka ty nirazaña’e: Tsy ia ty manakeke lamba vao ami’ty tsirodea, fa ho riate’ i vaoy naho tsy hivitrañe amy tsirodeay ty tampa’ i vaoy.
\v 37 Tsy eo ka ty hañiliñe divay vao an-jonjon-kolitse hambo’e ao, kera ho tosire’ i divay vaoy i zonjon-kolitse hambo’ey vaho hianto i zonjoñey.
\v 38 Tsy mete tsy ailiñ’ an-jonjoñe vao ty divay vao.
\v 39 Tsy eo ty minoñe amy elay ty hipay ty vao aniany; fa hoe re: I elay ro soa.\f + \fr 5:39 \ft Irm 6:16; Mar 7:7-13\f*
\s1 Nitifo te \nd Sabotse\nd* Mat 12.1-8; 2.23-28
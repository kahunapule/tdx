\c 6
\p
\v 1 Ie tamy Sabotse valoha’e faharoey\f + \fr 6:1 \ft mamototse an-tSaramañits’ indraik’ i firim­bo­ñam-pisoroñe 24 mpifandimbe rey. (Fi I 24)\f*, le niranga teteke naho nitifo loham-bare o mpiama’eo naho nanosokosoke aze am-pitàñe vaho nikama.
\v 2 Aa le hoe ty Fariseo ila’e: Mañino nahareo ro mañota faly ami’ty Sabata?
\p
\v 3 Le natoi’ Iesoà ty hoe: Mbe tsy vinaki’areo hao ty nanoe’ i Davide te nisaliko—ie naho o mindre ama’eo:
\v 4 ie nizilik’ añ’ Anjom­ban’ Añahare ao nandrambe mofo-fiatreke naho nikama vaho nandiva amo nindre ama’eo, ze faly tsy kamaeñe naho tsy o mpisoroñeo avao.
\v 5 Hoe re tam’iereo, Toe Talè’ o Sabatao i Ana’ondatiy.
\s1 Mañafake te \nd Sabotse\nd* Mat 12.9-14; Mar 3.1-6
\p
\v 6 Teo ty Sabata t’ie niheo am-piton­tonañ’ ao hañoke, le inge ty lahilahy mate-fitàn-kavana.
\v 7 Aa le nikirok’ aze o mpanoki-dilio naho o Fariseoo ke hañafak’ amy Sabotsey, ho talin-kitombok’ aze.
\v 8 Fe niarofoana’ Iesoà ty fitsakorea’ iareo, le hoe re am’ indaty mate-fitañey: Miongaha, mijohaña añivo etoa. Niongake re naho nijohañe.
\v 9 Le hoe t’Iesoà tam’ iereo: Inao ty ontaneko: ty fanoan-tsoa\f + \fr 6:9 \ft Its 5:15\f* hao ke ty fanoan-draty ro mete ami’ty Sabata; ty handrombahañ’ aiñe, he ty hañohofan-doza?
\v 10 Jinilojilo’e iaby, le hoe re am’ indatiy: Ahitio o fità’oo. Nahiti’e le nijangañe amy zao i fità’ey.
\v 11 Aa le niloroloro iereo, nikilily hañoho-doza amy Iesoà.
\s1 I Firàheñe Rey Mar 3.13-19
\p
\v 12 Tamy andro zay, nomb’ ambohitse mb’eo t’Iesoà nitalaho, le nitolom-pilolok’ aman’Añahare ampara’ te niporea’ ty maraindray.
\v 13 Ie terak’ andro, le kinanji’e o mpiama’eo vaho nijoboñe ty folo ro’amby ze nanoe’e ty hoe: Firàheñe:
\v 14 i Simona ze natovo’e ty hoe Petera, naho i Andrea rahalahi’e, Iakobe naho i Jaona; i Filipo naho i Bartolomeo,
\v 15 i Matio naho i Tomasy; Iakobe ana’ i Alfeo; naho i Simona natao Zelota,
\v 16 i Jodasy ana’ Iakobe vaho i Jodasy nte-K’riote nifotetse azey.
\p
\v 17 Nindre nizotso am’iereo t’Iesoà, le nijohañe an-tane mira amo mpiama’e nivorigidiñeo, le nimb’eo ka ty lahialeñe hirike e Iehodà naho e Ierosaleme naho o rova añ’olon-dria’ i Tiro naho i Sidona añeo,
\v 18 songa pok’eo hijanjiñe aze naho ho janganeñe amo areteñeo vaho nafaha’e o vinolevo­lem-pañahy maleotseo.
\v 19 Fonga te hitsapa aze i màroy, amy te nitolom-piboak’ ama’e ty haozarañe nampijangañe ie iaby.
\s1 Ty Fitatañe Mat 5.1-12
\p
\v 20 Nampiandra fihaino amo mpiama’eo t’\nd Iesoà\nd* le nanao ty hoe:
\q1 Haha nahareo rarakeo Fa anahareo i Fifehean’Añaharey
\q1
\v 21 Haha o limpoañe henanekeo
\q1 fa hanjañeñe.
\q1 Haha o mirovetse henanekeo
\q1 fa hiankahake.
\q1
\v 22 Haha nahareo, naho heje’ondaty, naho aitoa’e, naho onjire’e,
\q1 vaho homosokoso’e o tahina’ areoo
\q1 ty amy Ana’ondatiy.
\q1
\v 23 Mirebeha amy andro zay, vaho mivoàña an-kaehake! Inao, jabajaba o tambe’areo andindìñeo; manahake izay ka ty nanoan-droae’iareo amo mpitokio.
\q1
\v 24 Hankàñe ama’areo mpañalealeo!
\q1 fa niazo’areo ty fañohòañe.
\q1
\v 25 Hankàñe amo anjañe henanekeo!
\q1 fa ho saliko.
\q1 Hankàñe amo mpiankahake
\q1 henanekeo,
\q1 fa hirovetse naho handala.
\q1
\v 26 Hankàñe ama’areo naho tsiririe’ondaty,
\q1 Amy t’ie ty nanoen-droae’ iareo amo nieva ho mpitokio.
\s1 Lily Nivaoe’e Avo 23.4; Mat 5.39-48; 7.1, 2, 12
\p
\v 27 Hoe ka iraho amo mahajanjiñeo: Kokò o rafelahi’ areoo; hasoào o malaiñe anahareoo.
\v 28 Tatao ze mamatse anahareo le mihalalia ho amo mijoy anahareoo.
\v 29 Ie manampify azo ami’ty fiambina’o t’indaty, atoloro ama’e ka ty haila’e; ie gaoñe’e ty saravi’o, ko tambozoreñ’ ama’e ty saro’o.
\v 30 Meo ze mihalaly ama’o; le ko ampipolieñe ze rinambe’e ama’o.
\v 31 Ty tea’areo hanoe’ ondaty ama’areo, anò am’iareo ka.
\p
\v 32 Naho ze mpikoko anahareo avao ty ikokoa’areo, Ino ty ho tambe’ areo? Fa tea’ ty mpanan-kakeo ka ty te aze.
\v 33 Aa naho ze mañasoa anahareo avao ro añasoañe, Ino ty ho tambe’ areo? Amy te manao izay ka ty bey hakeo.
\v 34 Naho mampisongo amy ze tamae’ areo hahavake avao, ino ty ho tambe’areo? Fa mampisongo amo bey hakeoo o mpanan-kakeoo, hañavaha’iareo mira.
\v 35 Fe kokò ty rafelahi’ areo, hasoao, ampisongò, le ko mitamà avake naho ho ra’elahy ty tambe’ areo, vaho ho ana’ i Andindimoneñey, ie matarik’ amo tsivokatseo naho amo tsereheñeo.
\v 36 Mitretreza manahake ty fiferenaiñan-dRae’ areo.
\v 37 Ko manìñe, le tsy ho tiñeañe. Ko mamàtse le tsy hafàtse. Mihevea le hiheveañe.
\v 38 Mañomea le ho meañe; ho tolorañe am-pañaranañe pea, nikobakobaheñe naho nihotsokotsòfeñe vaho mipopoke; ami’ty fañaranañe añarana’ areo ro añaranañe ama’areo.
\s1 Ty Goa miaolo ty Fey Mat 7.3-5; 16-18
\p
\v 39 Tinovo’ \nd Iesoà\nd* ami’ty ohatse toy: Mahay miaolo ty goa hao ty fey? Tsy sindre higodoñe an-kadaha ao v’iereon-droroe?
\v 40 Tsy ambone’ ty mpiana’e hao ty talè? fe ze añoñe ro hanahake an-talè’e.
\p
\v 41 Aa vaho ino ty angarefa’o ty alìfe am-pihainon-drahalahi’o ao, fe tsy isa’o ty varamba am-pihaino’o ao?
\v 42 Akore ty anoa’o aman-drahalahi’o ty hoe: O koahe hafàhako o alìfe am-pihaino’oo. Fe tsy oni’o i varamba am-pihaino’oy? Soamiatreke! Ahi­fiho añe hey ty varamba am-pihaino’o ao hahafibiribira’o ty hañafake i alìfe am-pihainon-drahalahi’oy.
\s1 O Voa’eo
\p
\v 43 Tsy mamoa voa raty ty hatae soa, vaho tsy mamoa soa ty hatae raty.
\v 44 Sindre rendrek’ ami’ty voa’e ty hatae; tsy hampipotorañe voan-tsakoa ami’ty fatike, ndra filomboke ami’ty lombiry.
\v 45 Mañakatse ty soa ami’ty fañajàm-bara an-tro’e ao t’indaty soa vaho aboa’ i lo-tserekey am-pañajam-bara an-tro’e ao ty hativàñe; fa ty haliforañ’ arofo ro fisaontsiam-palie.
\s1 ty Fahañe Roe Mat 7.24-27
\p
\v 46 Ino ty tokava’ areo ahy Talè, Talè; fe tsy manao ze itaroñako?
\v 47 Ze mb’ amako, naho mijanjiñe o volakoo, vaho anoe’e, le itoroako ty ihambaña’e:
\v 48 Manahake t’indaty nañoreñ’ anjomba re; nihaly laleke vaho naore’e an-damilamy eo o faha’eo. Ie nisorotombaheñe le naronje’ i rano-vohitsey mafe i anjombay, f”ie tsy naha-ozoñozoñ’ aze, kanao nioreñe am-bato.
\v 49 Ty mijanjiñe fe tsy manao, ro sarèñe amy t’indaty nañoren-traño am-paseñe tsy amam-pahañe; tinorotosi’ i rano vohitsey; le niforetrake, vaho bey-fianto’ i trañoy.
\s1 ty Mpitoro’ i Mpifehey Mat 8.5-13
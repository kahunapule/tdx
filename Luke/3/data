\c 3
\p
\v 1 Tamy taom-paha folo-lime-ambi’ ty naha mpanjaka i Tiberio Kaisara, ie niragova e Iehodà t’i Pontio Pilato naho mpifeleke e Galilia t’i Heroda, naho mpifeleke e Itoria miharo am-pari’ i Trakonitisy t’i Filipo rahalahi’e, naho mpifeleke e Abilena t’i Lisania
\v 2 vaho tami’ty naha-talèm-pisoroñe i Anasy naho i Kaiafa, le nivotrake amy Jaona ana’ i Zakaria am-babangoañe añe ty saontsin’ Añahare.
\v 3 Nitsitsihe’e i tane fiaria’ i saka Iordaneiy nitalily ty filiporam-pisolohoañe ho ami’ty fañahàn-kakeo;
\v 4 ie pinatetse amy boken-tsara’ Isaia mpitokiy ty ti-hoe:
\q1 Ty fiarañànaña’ i mikoike am-patram-bey añey: Hajario ty lala’ i \nd Talè\nd*,
\q1 Avantaño o oloñolo’eo,
\q1
\v 5 Lembefañe ze hene goledoñe,
\q1 aketrake ze atao vohitse naho tamboho, ho vantañeñe o mikelokelokeo,
\q1 naho fonga hareneñe
\q1 o lalañe tomoantoañeo;
\q1
\v 6 Vaho ho oni’ ze kila nofotse
\q1 ty fandrombahan’ Añahare.\f + \fr 3:6 \ft Ies 40:3-5\f*
\p
\v 7 Le hoe re tamy lahialeñe nivovotse mb’ ama’e mb’eo halipotsey: O ry Tariran-dapetake! Ia ty nanoro anahareo hibotitsike amy haviñerañe mitotokey?
\v 8 Ampiboaho vokatse mañeva soloho; le ko mamototse mitsakore an-troke ao ty hoe, Rae’ay t’i Abraàme. Itaroñako te mahafitroatse anake ho a i Abraàme amo vato retoañe t’i Andrianañahare.
\v 9 Fa ampoto-katae eo henaneo i fekoñey; le ho firaeñe vaho hafetsak’ añ’afo ao ze hatae tsy mamoa voa soa.
\p
\v 10 Aa hoe ty ontane’ i lahialeñey ama’e: Ino ty hanoe’ay?
\v 11 Hoe ty natoi’e: Ze aman-tsaroñe roe, soa re te handiva ami’ty tsy ama’e; le hoe izay ka ze manañe mahakama.
\p
\v 12 Pok’eo ka o mpamory vili-lohao halipotse, nanao ama’e ty hoe: O Mpañoke, ino ty hanoe’ay?
\v 13 Le hoe re tam’iereo: Ko mangalake mandikoatse ty linily ho anahareo.
\p
\v 14 Le hoe ty ontane’ o lahin-defoñeo: Izahay ka! Ino ty hanoe’ay? Le hoe re tam’iereo: Ko misenge hery ama’ ondaty, le ko manao talily vìlañe, vaho mimoneña amo karama’areoo.
\p
\v 15 Amy fitamà’ ondatioy, le hene niereñere i Jaona añ’arofo te hera ie i Norizañey, ke tsy ie,
\v 16 le hoe ty natoi’ i Jaona am’iareo iaby: Toe alìpoko an-drano ao nahareo, fa homb’eo ty maozatse te amako; tsy mañeva ahy ty hañaha o tomin-kana’eo. Ie ty handipotse anahareo an-Tio Masiñe naho añ-Afo.
\v 17 Am-pità’e ty tsikelo’e, le hahoro’e an-tihy famofohañe ao o vokatseo vaho hatonto’e an-driha o mahakamao, fa ho sodora’e añ’afo tsy hay vonoeñe ty kafo’e.
\v 18 Mbe maro ty fañosihañe nanoe’e te nitaroñe am’ondatio.
\p
\v 19 Aa ie nitrevoke i Heroda mpanjaka ty amy Herodiasie valin-drahalahi’e naho ze fonga sata raty nanoe’ i Heroda,
\v 20 le mbore nahili’e am-balabey ao t’i Jaona, ho tovo’ iaby rezay.
\s1 Milipotse t’\nd Iesoà\nd* Mat 3.13-17; Mar 1.9-11
\p
\v 21 Ie fonga nalipotse ondatio, nilipotse ka t’\nd Iesoà\nd*, niloloke naho nisokake i likerañey
\v 22 vaho nizotso ama’e am-batañe manahake ty deho i Arofo Masiñey, le hoe ty fiarañanañañe hirik’andindìñe ao: Anako irehe, kokoako; Ihe ro mahafale ahiko\f + \fr 3:22 \ft Sab 2:7; Fot 22:2; Ies 42:1; Rzs 8:30\f*.
\s1 Ty Toñon-droae’e aman-dRene’e Mat 1.1-17
\p
\v 23 Va’e telopolo taoñe t’\nd Iesoà\nd* te namototse i fitoloña’ey; ie natao ana’ Iosefe, toe ana’ i Hely,
\v 24 ana’ i Matate, ana’ i Levy, ana’ i Melky, ana’ Ianà, ana’ Iosefe,
\v 25 ana’ i Matatìase, ana’ i Amose, ana’ i Naome, ana’ i Esly, ana’ i Nangay,
\v 26 ana’ i Maàte, ana’ i Matatìase, ana’ i Semey, ana’ Iosefe, ana’ Iodase,
\v 27 ana’ Ioanase, ana’ i Resà, ana’ i Zorobabele, ana’ i Salatiele, ana’ i Nery,
\v 28 ana’ i Melky, ana’ i Ady, ana’ i Kosame, ana’ i Elmaodame, ana’ i Ere,
\v 29 ana’ Iosè, ana’ i Eliezere, ana’ Ioreime, ana’ i Matate, ana’ i Levy,
\v 30 ana’ i Someone, ana’ Iodase, ana’ Iosefe, ana’ Ionane, ana’ i Eliakime,
\v 31 ana’ i Melease, ana’ i Mainane, ana’ i Matatae, ana’ i Natane, ana’ i Davide,
\v 32 ana’ Iesày, ana’ i Obede, ana’ i Boze, ana’ i Salmone, ana’ i Naasone,
\v 33 ana’ i Aminadabe, ana’ i Arame, ana’ i Esrome, ana’ i Farese, ana’ Iodase,
\v 34 ana’ Iakobe, ana’ Isaake, ana’ i Abraàme, ana’ i Tera, ana’ i Nakore,
\v 35 ana’ i Saroke, ana’ i Ragao, ana’ i Paleke, ana’ i Evre, ana’ i Salà,
\v 36 \f + \fr 3:36 \ft Nasosoke ty hoe: ana’ i Kainane \f*ana’ i Arfaksade, ana’ i Seme, ana’ i Noe, ana’ i Lameke,
\v 37 ana’ i Matosalà, ana’ i Enoke, ana’ Iàrede, ana’ i Malelaele, ana’ i Kainane,
\v 38 ana’ i Enose, ana’ i Sete ana’ i Dame, anak’ Andrianañahare.
\s1 Nanjizieñe Mat 4.1-11; Mar 1.12-13
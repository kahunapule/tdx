\c 8
\s1 O Roakemba Mpiatrakeo
\p
\v 1 Ie añe, le nitsitsihe’ \nd Iesoà\nd* ze tanañe naho rova, nitaro­ñe naho ninday ty talili-soa’ i Fife­hean’ Añaharey. Nindre ama’e i folo ro’ amby rey
\v 2 naho o rakemba ila’e nafahañe kokolampa naho hasilofañeo—toe i Marie atao Mag­dalenae, i nitsamoahan-kokolampa fitoy,
\v 3 naho i Johanae vali’ i Kozae, mpamandro’ i Heroda, naho i Sosanae vaho ty maro ila’e mpiatrak’ aze am-panaña’ iareo.
\s1 Ty Karazan-Tane Mat 13.1-23; Mar 4.1-25
\p
\v 4 Ie nifanontoñe i lahialeñey naho nikovovòke mb’ama’e o boak’ amo rovao, le hoe ty nandrazaña’e:
\v 5 Niavotse handrarake tabiry ty mpambole, nafitse’e i doriay, le nipok’ añ’olon-dalañe eo ty ila’e fe nandialiañe vaho nitsimok’ aze o voron-dikerañeo.
\v 6 Ty ila’e nipok’ an-damilamy eo, ie vaho nitiry le niheatse amy te tsy ni-lèñe.
\v 7 Nipok’ am-po fatik’ ao ka ty ila’e naho nitrao-fitiry amo fatikeo fe nida­geañe.
\v 8 Nipok’ an-tane hoba ka ty ila’e, le nitiry vaho namoa in-jato. Ie tsinara’e izay, le nipoñafa’e ty hoe: Ze aman-dravembia hijanjiñe, Mijanjiña !
\p
\v 9 Aa le nañontanea’ o mpiama’eo: Akore i ohatse zay.
\v 10 Hoe re: Toe natolotse anahareo ty haharendreke o raha mietak’ amy Fifehean’ Añahareio; f’ie razañeñe amo ila’eo, soa te
\q1 ndra miisake iereo tsy hahavazoho,
\q1 ndra mijanjiñe, tsy hahafohiñe.\f + \fr 8:10 \ft Ies 6:9\f*
\p
\v 11 Inao koahe ty ampibejañañe i oha­tsey: Tsaran’Añahare i tabiriy.
\v 12 O añ’ olon-dalañeo, o nahajanjiñeo; fe mivotrake eo i mpañìnjey manintake i tsaray añ’arofo’ iareo tsy mone hiantoke vaho ho rombaheñe.
\v 13 O an-damilamio, le o mahajanjiñe naho mandrambe i tsaray an-kafaleañeo, f’ie tsy amam-bahatse, miantok’ aniany avao vaho misitak’ an-tsam-panjiziañe.
\v 14 O tabiry nipok’ amo fatikeoo, ro mahajanjiñe, fa ie mionjon-dre ro dageañe’ o halonjerañeo naho o varao naho o hafalean-kaveloñe atoio vaho tsy mahavañom-boa.
\v 15 O an-tane soao ka, ro añ’ arofo vaño naho vantañeie mijanjiñe o tsarao le tambozore’e vaho mahavañom-boa am-pahaliñisañe.
\s1 Ty Jiro-Kapoake Mar 4.21-25
\p
\v 16 Tsy eo ty mamelon-jiro vaho mampikapek’ aze am-panake ndra mampizilik’ aze ambane fandreañe ao; fe apo’e ambone’ ty fasian-jiro ey ho isa’ ze mimoak’ ao i hazavàñey.
\v 17 Toe tsy ao ty mihaja ze tsy haakatse, naho ty mikopoke ze tsy ho rendreke vaho haboake.
\v 18 Ambeno arè ty fijanjiña’areo, fa ze manañe ho tolorañe fe rambeseñe amo tsy manañeo o ihaboha’eo.
\s1 Ty Toe Longo’e Mat 12.46-50; Mar 3.31-35
\p
\v 19 Le niheo mb’ama’e ty rene’e naho o rahalahi’eo, fe tsy nahafitotok’ aze amy te nialin-drètse.
\v 20 Le hoe ty nanohinañ’ aze: Mijohañe alafe’e ao i rene’o naho o roa­halahi’oo mipay hahaoniñe Azo.
\v 21 Tinoi’e ty hoe: Heheke ty reneko naho o rahalahikoo, o mijanjiñe ty tsaran’ Añahare vaho mañorik’ azeo.
\s1 Nipendreñe ty Tioby Mat 8.23-27; Mar 4.35-41
\p
\v 22 Teo ty andro t’ie nijon-dakañe mindre amo mpiama’eo le nanoa’e ty hoe: Antao hitsake mb’andafe’ o riakeo eñe, le nimb’eo iereo.
\v 23 Ie niondrañe mb’eo le ginaon-drotse, naho nizotso amy oñey ty tio-baratse ho nandipotse iereo vaho didý tsy nivarata.
\v 24 Niheo mb’ ama’e iereo nampi­tsekak’ aze ami’ty hoe: O Talè, Talè, mate zahay! Nitroatse re nitrevoke i tiokey naho ty fitabohaza’ i riakey, le nijihetse vaho nipendreñe.
\v 25 Le hoe re tam’ iereo: Aia ty fatokisa’ areo? Nianifañe iereo naho nañeveñe, le nifanao ty hoe: Ia itoio, kanao aman-dily hampivohore’e o tiokeo naho o ranoo!
\s1 Angatse nitsamoak’an-Dambo Mat 8.28-34; Mar 5.1-20
\p
\v 26 Nitoly an-tane Gerasenay tandrife’ i Galilia eñe iereo.
\v 27 Ie nizotso an-tamboho eo, le nisalakae’ t’indaty hirik’ an-drova ao niazo’ ty koko­lampa, tsy nisafotse hatrela’e, mbore tsy nitobok’ an-traño fa an-donak’ ey avao.
\v 28 Ie nahaisake \nd Iesoà\nd*, le nikoaikoaike naho nibabok’ aolo’e eo nitazataza ty hoe: Ino ty itraofako ama’o r’\nd Iesoà\nd* Anan’ Añahare Andindimoneñe? Mihalaly ama’o: ko ampisoañe’o.
\v 29 Foto’e, linili’ \nd Iesoà\nd* o kokolampao ty hiakatse am’indatiy; fa beteke nifihiñe’e—ie ni­tambozoreñe naho nirohizen-tsilisily naho labaro fe rinafadrafa’e o vahotseo, vaho nasiotsio’ o koko­lampao mb’am-babangoañ’ añe.
\p
\v 30 Le hoe ty nañontanea’ \nd Iesoà\nd*: Ia ty añara’o? Tozantoza; hoe re, amy te nitsamoahan’ angatse maro.
\v 31 Nihalalia’ iareo te tsy ho lilie’e hijoroboñe an-tsikeokeok’ ao.
\v 32 Nan­drazeñe ambone vohitse ey ty lambo maro troke raike. Aa le hinalali’ iereo te hado’e himoak’ am’ iareo ao. Le napo’e.
\v 33 Aa le nifaok’ amy lahilahiy o kokolampao naho nitsa­moak’ amo lamboo. Le nivongaritse mb’amy herere­tsakey naho nijoro­boñe an-drano ao i troke raikey vaho niopo.
\v 34 Ie nitrea’ o mpiarakeo le nibijo’ ty lay mb’ an-drova mb’eo naho mb’ an-kalok’ añe, nitalily.
\v 35 Aa le nangovovòke mb’eo o hioniñe i nanoeñeio, nivotrak’ amy \nd Iesoà\nd* eo, naho nitendreke indaty niakara’ o kokolampaoy, ie niambesatse am-pandia’ \nd Iesoà\nd* eo nisafonoke naho vory hilala, nampañeveñe iereo.
\v 36 Natalili’ o naharen­drekeo ty namotsorañe i niazon-kokolampay.
\v 37 Aa le nihalalie’ o valobohòke an-tane’ Gerasena iabio t’\nd Iesoà\nd* ty hisitake, amy t’ie niazo’ ty anifañe. Aa le nijon-dakan-dRe, nimpoly.
\v 38 Nihalaly te ho mpiama’e indaty niakara’ o kokolampaoy, fe hoe ty nañitrifa’ \nd Iesoà\nd* aze:
\v 39 Mimpolia mb’ añ’ akiba’o mb’eo vaho atalilio o raha ra’elahy nanoen’ Añahareo. Niavotse re nanitsike i rovay nitalily i raha fanjàka nanoa’ \nd Iesoà\nd* rezay.
\s1 Ty Rakemba Nijangañe Mat 9.18-22; Mar 5.21-34
\p
\v 40 Ie toly eñe t’\nd Iesoà\nd*, le rinambe’ i lahialeñey soa, fa songa nandiñe aze.
\p
\v 41 Niheo mb’eo amy zao ty androa­navy atao Jairo, beim-pitontonañe, nihotrak’ am-pandia’ \nd Iesoà\nd* eo nihalaly aze hi­hova mb’añ’ an­jom­ba’e ao
\v 42 fa heta’e i anak’ ampela toka’e miha folo taoñe ro’ amby zay.
\p Aa ie nionjom-b’eo, nitamboemboeñe ama’e i lahialeñey;
\v 43 teo ty rakemba niazo’ ty retsilà folo taoñe ro’amby, le fonga naleta’e amo mpanahao ze fiveloma’e, fe tsy teo ty nahafake.
\v 44 Nimb’ amboho’e ao re nitsapa ty lifin-damba’e\f + \fr 8:44 \ft Vol 15:37; Mal 4:2\f*, vaho nitsintañe amy zao i lio-lava’ey.
\v 45 Le hoe t’\nd Iesoà\nd*: Ia ty ni­tsapa ahy? Songa nandietse vaho hoe t’i Petera naho o mpiama’eo: O Rañandria, miharombontake naho mañifitse azo i lahialeñey.
\v 46 Le hoe t’\nd Iesoà\nd*: Ao ty nipaok’ ahy; apotako te niakaran-kaozarañe.
\v 47 Aa ie nirendre’ i rakembay te tsy lefe ty fietaha’e, le nivorombeloñe, fe niheova’e nihohok’ am-pandia’eo nitalily añatrefa’ ze hene’ ondaty ty foto’ i nitsapa’e azey naho t’ie nijangañe ami’ty manao zao.
\v 48 Aa hoe t’\nd Iesoà\nd* tama’e: O anake, o fatokisa’oo ro nahajangañ’ azo; akia, manintsiña.
\s1 ty Anak’Ampela’ i Jairo
\p
\v 49 Ie mbe nisaontsy t’\nd Iesoà\nd* le pok’eo ty hirik’ amy beim-pitontonañey añe nanao ama’e ty hoe: Fa simba i anak’ ampela’oy; ko olañe’o ka t’i Talè.
\v 50 Ie jinanji’ \nd Iesoà,\nd* le hoe ty natoi’e: Ko hembañe, mato­kisa avao, le ho jangañen-dre.
\v 51 Ie tsatok’ añ’ anjomba’e ao, tsy napo’e hizilik’ ao naho tsy i Petera naho i Jaona naho Iakobe vaho ty rae naho i rene’ i ajajampelay.
\v 52 Hene nirovetse naho nandala aze ondatio, fa hoe re tama’e: Ko mirovetse, tsy simba re fa miroro.
\v 53 Aa le nonjira’ iareo an-kehe kanao nioniñe t’ie simba.
\v 54 Fonga nakare’e, le rinambe’e ty taña’ i ajajampelay vaho nikanjia’e ami’ty hoe: O ajajampelao, Mitroara.
\v 55 Nibalike ty fiai’e le nitroatse amy zao, vaho nampamahana’e.
\v 56 Nilatsa o roae’eo, fe nafantopanto’e tsy hitalily ndra ama’ iaia i nanoeñey.
\s1 Nahitri’e i Folo-Roe’Amby rey Mat 10.1-14; 14.1-14; Mar 6.6-16, 30-34
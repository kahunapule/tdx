\c 24
\s1 NivañombeloMat 28.1-8; Mar 16.1-8; Jao 20.1-10
\p
\v 1 Ie amy loak’andro’ i \nd Sabotse\nd*y, nañaleñaleñe mb’an-donake mb’eo ninday o raha mandrifondrifoñe nihajarie’ iereoo.
\v 2 Zoe’ iareo te nidogeratse i vato-pikalañe i lonakeiy.
\v 3 Nizilik’ ao iereo fe tsy nahaisake ty fañòva’ \nd Iesoà\nd* Talè.
\v 4 Ie mbe nidaba amy raha zay, inge nisodehañe añ’ila’iareo eo ty ndaty roe an-tsaroñe mipelapelatse.
\v 5 Nianifañe iereo vaho nampiondre-daharam-ban-tane, fe nanoa’ iereo ty hoe. Ino ty paia’areo i veloñey an-tanen-dolo atoy?
\v 6 Tsy ato re fa natroatse! Tiahio i nanoa’e ie mbe e Galilia añey
\v 7 t’ie, Tsy mahay tsy hatolotse am-pità’ o bei-hakeoo i Ana’ondatiy, le ho peheñe an-katae ajale vaho hivañom-beloñe ami’ty andro fahatelo.
\p
\v 8 Le nitiahi’ iereo i saontsi’ey.
\v 9 Ie nibalike boak’ an-donake ao le nitalily irezay amy folo-raik’ amby rey naho amo ila’e iabio.
\v 10 I Miriame nte-Magdalà, naho i Johana, naho i Marie rene’ Iakoba, vaho ty ila’ iereo ro nitalily amo Firàheñeo.
\v 11 Fe nihoe kanifonifok’ am’iereo i saontsi’ iareoy, le tsy niantofa’ iareo;
\v 12 fe niongake t’i Petera nihitrihitry ty lay mb’ an-donake mb’eo; ie nibokoboko, le i lamban-doloy avao ty nioni’e eo hoek’eo; vaho nimpoly, latsa amy nifetsakey.
\s1 an-Dala’ i EmaosyMar 16.12, 13
\p
\v 13 Inao! nigodañe mb’ an-drova atao Emaosy mb’eo ty roe am’ iereo amy àndro zay, eva’e ho enem-polo stadia\f + \fr 24:13 \ft Gr. 60 stadia: 11 kilometatse\f* hirike e Ierosaleme añe,
\v 14 nifa­naontsy ze hene nitendreke izay.
\v 15 Aa, ie nivesoveso naho nitsakore, le niharinea’ \nd Iesoà\nd* vaho nitraofa’e fañavelo.
\v 16 F’ie nitakonam-pihaino tsy hahafohiñ’ aze.
\v 17 Le nanoa’e ty hoe: Inoñe o ifanaontsia’ areo te mañavelo, kanao manahelo?
\v 18 le hoe ty natoi’ ty atao Kleopasy: Ihe avao hao ty ambahiny e Ierosaleme ao tsy mahafohiñe o raha nifetsak’ atoa amo andro rezaoo?
\v 19 Ino? hoe re. Le hoe ty natoi’ iareo: \nd Iesoà\nd* nte-Nazareta, nimpitoky fatratse am-pitoloñañe naho tsara añatrefan’ Añahare naho ondaty iabio;
\v 20 ie nasese’ o mpisorom-beio naho o roandrian-tikañeo hafàtse ho vonoeñe, vaho pinè’ iereo.
\v 21 Fe ie ‘nio ty nitamà’ay hijebañe Israele; fa tovo’ iaby izay, androany ty andro faha-telo sikal’ amy nitendreha’ i he’e rezay.
\v 22 Eka! nahadaba anay ka ty roakemba’ay ila’e, ie nitsatok’ an-donak’ añe marain-tsikiake,
\v 23 fe tsy nioni’ iereo ao i fañòva’ey, vaho nibalike nitalily te nahaisake ty fisodehan’ anjely nita­lily am’ iereo t’ie veloñe.
\v 24 Niavotse mb’an-donake mb’eo ty ila’e ama’ay, le nanjo hambañe amy nitalilie’ i roakemba reiy, fe tsy nahaisak’ aze.
\v 25 Aa le hoe ty natao’e am’iereo: O ry bahimo malaon-troke, tsy mahafiantoke ze hene saontsi’ o mpitokio.
\v 26 Tsy linahatse hao te tsi-mete tsy nifeake irezay i Norizañey vaho hizilik’ amy enge’ey?
\v 27 Aa le mifototse amy Mosè naho o mpitoky iabio, le nam­palangese’e ama’e o Sokitse Masiñe iabio, ze mioza ama’e ao.
\p
\v 28 Ie niharine amy rova homba’ iareoy, le mitse hionjomb’eo t’\nd Iesoà\nd*.
\v 29 Fe hoe ty nañosiha’iareo aze: Mañialoa ama’ay; ie ho haleñe naho fa miròñe i àndroy. Aa le nimoak’ ao re hialeñe am’iereo.
\v 30 Ie niambesatse am-pandambañañe mindre am’ iereo, le nandrambe mofo naho nitata naho namolake vaho nazotso’e am’ iereo.
\v 31 Nibarababeak’ amy zao ty fihaino’iareo nahafohiñe aze; f’ie nimosaoñe tsy niisake ka.
\p
\v 32 Aa le nifanaontsy ty hoe iereo: Tsy nimae an-trok’ ao hao tika t’ie nilañoñe amy lalañey vaho nampiborake o Sokitse Masiñeo?
\s1 Tsy Angatse Mar 16.4; Jao 20.19-23; I Kor 15.5
\p
\v 33 Niongak’ amy oray avao iereo, nibalike mb’e Ierosaleme mb’eo, le nifanjo amy folo lahy raik’ amby rey tafatontoñe ao miharo amo mpiam’ iereo,
\v 34 ze nanao ty hoe: Toe natroatse t’i Talè! mbore nisodehañe amy Simona.
\v 35 Le natalili’ iareo i tan-dalañe ey rezay, naho t’ie nifohi’ iareo amy namolaha’e mofoy.
\p
\v 36 Mbe nitalily iereo te niloneak’ añivo’ iereo eo t’\nd Iesoà\nd*, nanao ty hoe: Fañanintsiñe ama’areo.
\v 37 Nitsekake naho nirevendreveñe iereo, hoe te nahaisak’ angatse.
\v 38 Fe hoe re tam’iereo: Inoñ’ o mampihohokòhok’ anahareoo? naho inoñe ty mampiva­zobazotse ty tro’areo?
\v 39 Hehe o tañakoo naho o tombokoo, izaho ‘nio; itsapao vaho mahaonìña, toe tsy ama’ nofotse naho taolañe o anga­tseo manahake o isa’areo amakoo.
\v 40 Ie nagado’e i saontsy zay, le natoro’e iareo o fità’eo naho o fandia’eo.
\v 41 F’ie mbe tsy nahafiantok’ avao fa loho ehake naho latsa; le hoe re: Aman-kaneñe hao nahareo?
\v 42 Le nanjotsoa’ iareo sale-fiañe naho papin-tantele.
\v 43 Rinambe’e vaho nikama añatrefa’iereo.
\s1 Ty Fañirahañe Asa 1.3-8
\p
\v 44 Le hoe re am’iereo: O entañe zao ty nitaroñako t’ie mbe nitraoke, te tsi-mahay tsy ho heneke i pinatetse ty amako amy Ha’ i Mosèy ao naho amo Mpitokio vaho amo Saboo rezay.
\v 45 Sinoka’e amy zao ty fivetsevetse’ iareo haharendreke o Sokitse Masiñeo.
\v 46 Le hoe re tam’iereo: Hoe ty pinatetse, te tsi-mete tsy holañeñe naho hivañon-ko veloñe amy andro fahateloy i Norizañey
\v 47 vaho ho taroñeñe amy tahina’ey ty fisolohoañe naho ty fañahan-kakeo amo kilakila ondatio mifototse e Ierosaleme ao.
\v 48 Valolombeloñe amy raha rezay nahareo.
\p
\v 49 Inao, hahitriko ama’ areo i nampitaman-dRaekoy; aa le mandiñisa an-drova Ierosaleme ao ampara’ te isaroman-kaozarañe hirik’ añ’ abo.\f + \fr 24:49 \ft Top 1:4-8\f*
\s1 Ty Fionjona’e Mar 16.19; Asa 1.9
\p
\v 50 Aa le niaoloa’e pak’ e Betania Anià vaho nañonjom-pitañe, nitata iareo.
\v 51 Ie nitatae’e, le navik’ am’ iereo vaho naonjoñe mb’ andindiñe añe.
\v 52 Nitalahoa’ iareo naho nimpoly mb’e Ierosaleme mb’eo an-kafaleam-bey,
\v 53 vaho nitolom-pandrenge naho nañandriañe an’Andrianañahare añ’ Anjomban’ Añahare ao. Amena.
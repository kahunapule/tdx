\c 23
\s1 Zinaka’ i PilatoMat 27.2; 11-14; Mar 15.1-15; Jao 18.28-38
\p
\v 1 Aa le niongake i fifañosoñañey ninday aze mb’amy Pilato mb’eo,
\v 2 vaho nanisý aze ami’ty hoe: Nitrea’ay nitrobo ty tane’ay ondatio mbore rinara’e ty fandroroñam-bili-loha amy Kaisara, ie nihàboke t’ie i Norizan-ko mpanjakay.
\v 3 Le hoe ty ontane’ i Pilato tama’e: Mpanjaka’ o Jiosio v’Iheo? Hoe ty natoi’e aze: Ie saontsie’o.
\p
\v 4 Aa le hoe t’i Pilato amo mpisorom-beio naho i firimboñañey: Tsy mahatrea hakeo amo lahio iraho.
\v 5 Fe nindrae’ iereo seseke ami’ty hoe: Ie mamalitsikotake ondatio, mbore nitsitsihe’e oke t’Iehodà hirike Galilia añe pak’ etoa.
\v 6 Ie jinanji’ i Pilato izay le nañontane hera nte Galilia ondatio.
\v 7 Ie nifohi’e t’ie borizà’ i Heroda, le nampanesefe’e mb’amy Heroda mb’eo, amy te ie ka e Ierosaleme ao henane zay.
\s1 Zinaka’ i Heroda
\p
\v 8 Akore ty haeha’ i Heroda te nahaoniñe \nd Iesoà\nd*; fa haehae ty nisalalà’e te hahaisak’ aze ty amo hene raha nijan­jiñe’e ty ama’eo vaho naina’e te ho nisamba ze viloñe fanoe’e.
\v 9 Aa le nimanea’e ontane, fe leo raike tsy natoi’e.
\v 10 Nijohañe ey avao o mpisorom-beio naho o mpanoki-dilio nitolon-tsisý ama’e.
\v 11 Aa ie fa nikobike aze t’i Heroda naho o lahin-defo’eo, naho nikizahe’ iereo ami’ty nampiombeañe lamba marerarera, le nampolieñe mb’amy Pilato mb’eo.
\v 12 Amy àndroy, le lia’e nimpirañetse t’i Heroda naho i Pilato, ie mpifandrafe taolo.
\s1 Nahereñ’ amy Pilato Mat 27.15-26; Mar 15.6-15; Jao 18.39-19.16
\p
\v 13 Natonto’ i Pilato o mpisorom-beio, naho o mpifehe ondatio, vaho i màroy,
\v 14 le hoe re tam’iereo: Nandesa’ areo amako t’indaty toy hoe mpanigike ondatio hiola. Aa ndra t’ie nimaneako ontane añatrefa’areo, tsy mahatrea tahiñe am’ondatio amo anisìa’ areo azeo.
\v 15 Aiy, ndra i Heroda, kanao nampolie’e mb’aman-tika; ndra loli’e tsy nanoe’e hañohofan-doza ama’e.
\v 16 Aa le ho liloveko re vaho havotsoko.
\v 17 (Toe lili’e ty namotsotse am’ iareo ty mpirohy raik’ amy Sabadidakey).
\v 18 F’ie nikoik’ an-kapindre ty hoe: Aseseo añe ondatio, le hahao ama’ay t’i Barabasy —
\v 19 i najòñe ambalabey ao ami’ty fiolà’e an-drova ao naho ami’ty vono-ondatiy.
\p
\v 20 Aa ie te hañaha \nd Iesoà\nd* t’i Pilato le nindrai’e i linaño’ey.
\v 21 Fe kinorà’ iareo ty hoe: Peho, Peho re!
\v 22 Le hoe re fañin-telo’e am’iereo: Fa akore! Inoñe ty raty nanoe’e? Tsy treako ty talim-pamonoañe aze, ho liloveko vaho hahako.
\v 23 Fe nitolom-pitazataza iereo, nangatake t’ie ho peheñe. Aa le nahareketse aze ty feo’ ondatireo naho o mpisorom-beio
\v 24 vaho linili’ i Pilato te hanoeñe t’y ipaia’ iareoy.
\v 25 Le vinotso’e i rinohy ty amy fiòla naho vono’ ondaty pinai’ iereoy; vaho natolo’e ami’ty satri’ iareo t’\nd Iesoà\nd*.
\s1 Pinèk’ an-Katae Ajale Mat 27.31-56; Mar 15.20-41; Joa 19.16-30
\p
\v 26 Ie nindese’iereo, le tsinepa’ iereo ty atao Simona nte Kirenia, ie niloneake hirik’ am-patrambey añe vaho nampitarazoeñe aze i hatae ajaley, le nañorike t’\nd Iesoà\nd*.
\p
\v 27 Tsifotofoto t’indaty nañorike naho o roakemba nandala naho nirovetse azeo.
\v 28 Nitolik’ am’ iereo t’\nd Iesoà\nd* nanao ty hoe: Ry anak’ ampela’ Ierosaleme ko mirovetse ahy fa roveto o vata’ areoo naho o ana’areoo.
\v 29 Mahaoniña te ho tendreke ty andro hanoeñe ty hoe: Haha ty beitsiterake naho ty hòviñe tsy nahatoly vaho ty fatroa tsy ninonoeñe.
\v 30 Ie amy zay, hanoe’ iereo ty hoe o vohitseo: Mihotraha ama’ay, naho amo haboañeo ty hoe: Rongono zahay.\f + \fr 23:30 \ft Ies 2:19-20; Hos 10:8; Ben 6:16\f*
\v 31 Aa naho zao ty anoañe an-katae leñe, hanoeñe akore t’ie maike?
\v 32 Teo ka ty tsy vokatse roe nendeseñe hiharo vonoeñe ama’e.
\v 33 Ie niavy ami’ty toetse atao Ikarandoha eo, le teo ty nipehañe aze naho indaty raty rey, ty raike am-pità’e havana naho ty raike an-kavia’e.
\v 34 Le hoe t’\nd Iesoà\nd*: O Aba, iheveo, fa amoea’ iareo o anoe’ iereoo. Nifanjara’ iereo ty saro’e vaho na­nao tsato-piso\f + \fr 23:34 \ft Sab 22:18\f*.
\v 35 Fonga nijohañe ey i màroy nisamba; nitrao-panìtse aze, ie naho o roandriañeo ami’ty hoe: Ie naharombake o ila’eo, soa re te handrombake ty vata’e naho toe ie i Norizañe jinobon’ Añaharey.
\v 36 Nanitra aze ka o lahin-defoñeo, le nimb’eo ty nanolotse divay maseñe\f + \fr 23:36 \ft Sab 69:21\f* ama’e,
\v 37 ami’ty hoe: Naho toe Mpanjaka’ o Jiosio irehe, rombaho ty vata’o.
\v 38 Pinatetse ambone eo ty sokitse manao ty hoe:
\q1 Itoy ty Mpanjaka’ o Jiosio.
\p
\v 39 Nikobìk’ aze ty raik’ amy tsivokatse naradorado rey, ami’ty hoe: Naho ihe i Norizañey, rombaho ty vata’o naho izahay.
\v 40 Fe tinoi’ i raikey an-trevoke, ami’ty hoe: Ndra i Andria­nañahare hao tsy añeveña’o kanao itraofa’o fàtse?
\v 41 Toe mañeva i an-tikañey le rinamben-tika ty vale’ o satan-tikañeo; fe tsy nandilatse ondatio.
\v 42 Le hoe re am’ \nd Iesoà\nd*, O Rañandria, mahatiahia ahy te miheo am-pifehea’o ao,
\v 43 Hoe t’\nd Iesoà\nd* tama’e: Eka! to t’itaroñako te, hindre mb’an-tanen-kaveloñ’\f + \fr 23:43 \ft Paradisa (Gr): tane fanjaka manahake i Edena \f* ao tika te anito.
\s1 Ty Havilasi’ \nd Iesoà\nd*
\p
\v 44 I ora faheneñey henane zay, le hene nihohofa’ ty ieñe i Taney sikal’ ami’ ty ora faha-sive.
\v 45 Nimoromoroñe i àndroy vaho nitori-anjake i lamba fañefetse añ’ Anjomban’ Añaharey.
\p
\v 46 Le nikanjy am-piarañanañañe mafe t’\nd Iesoà\nd* ami’ty hoe:
\q1 O Aba, apoko am-pità’o ao ty troko,\f + \fr 23:46 \ft Sab 31:5\f*
\p ie nitsara, le nafoe’e ty arofo’e.
\v 47 Nioni’ i mpifele-jatoy o raha nanjò eio le nandrenge an’ Andria­nañahare ami’ty hoe: Toe ondaty vantañe toy.
\v 48 Ie nahaisake zay i maro nivorigidiñe eiy nisamba o raha nitendrekeo, le nifiotse añe namango arañañe.
\v 49 Hene nijohanjohañe eñe o rañe’eo naho o roakemba nanonjohy aze boake Galilia añeo nitalake.
\s1 Nalenteke Mat 27.57-61; Mar 15.42-47; Jao 19.38-42
\p
\v 50 Teo t’indaty atao Iosefe, mpiamy Sanhedrio, ondaty vantañe naho vañoñe;
\v 51 tsy ninò’ indatiy ty safiry naho ty raha nanoe’ iareo. Nte-Armatia tanà’ Iehodà re vaho mpitamà i Fifehean’ Añaharey.
\v 52 Nimb’amy Pilato mb’eo re nihalaly ty fañòva’ \nd Iesoà\nd*.
\v 53 Ie nazotso’e, le pinelepele’e an-damba leny, vaho nirohote’e an-donake hinaly an-damilamy mbe tsy nandrohotan-dolo.
\v 54 Ie ty andro Fañalankañañe\f + \fr 23:54 \ft aolo’ i sabadidake P’Sake izay (Sor 23:6) \f*, le fa ho tondroke i Sabatay.
\v 55 Norihe’ o roakemba nanonjohy \nd Iesoà\nd* boak’ e Galilia añeo re le niisa’ iereo i lonakey naho ty nandrohotañe i fañòvay.
\v 56 Tafampoly iereo le nañalankañe raha mandrifondrifoñe naho solike, vaho nitofa amy \nd Sabata\nd*y ty amy liliy\f + \fr 23:56 \ft Sor 23:7\f*.
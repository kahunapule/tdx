\c 2
\s1 Ty Nisamahañe \nd Iesoà\nd*
\p
\v 1 Nitsatok’ amy andro rezay te niboele mb’eo ty koi-dava’ i Aogosto Kaisara hanoeñe vali-boke amy ze kila ondaty.
\v 2 Izay ty vali-boke valoha’e nifototse ami’ty naha-bei’ i Siria i Kirenio.
\v 3 Aa le nañavelo hisokitse amy rova nihirifa’ey ze hene pato-razañe.
\p
\v 4 Niavotse ka t’Iosefe boake Galilia añe hirik’ an-drova Nazareta, le nimoake e Iehodà, an-drova’ i Davide atao Betleheme ao, amy t’ie tarira naho hasavereña’ i Davide,
\v 5 hisokitse; mindre ama’e t’i Marie valy fofo’e, ie fa bey troke.
\p
\v 6 Ie añe le tendreke ty andro hitolia’e,
\v 7 le nahatoly ty lahilahy tañoloñoloña’e naho nifoloñose’e bandy vaho nampandre’e an-tsoke­mitrahañ’ ao, amy te tsy nahaeneñe i traño fanjoàn’ambahiniy.
\s1 Nitsey amo Mpiarak’Añondrio ty Anjely
\p
\v 8 Teo amy tane zay ty mpiarake nañialo am-piandrazañ’añe, niarake o lia-rai’eo haleñe.
\v 9 Tojo te nijohañe añatrefa’ iereo eo ty anjeli’ \nd Iehovà\nd*, naho niarisehoa’e ami’ ty fireandream-bolonahe’ \nd Iehovà\nd*, le hene nirevendreveñe.
\v 10 Aa le hoe i Anjeliy tam’iereo: Ko hembañe, Inao ty talili-soan-kafaleam-bey endeseko ama’areo, ho amy ze kila ondaty,
\v 11 t’ie nisamake ho anahareo anindroany androva’ i Davide ao ty Mpandrombake, i \nd Talè\nd* Norizañey\f + \fr 2:11 \ft Mpañefe-hakeo amy lio’ey; naho ho Mpanjaka: ­Kristos (Gr); Mesiakh (Heb)\f*.
\v 12 Le zao ty viloñe ho anahareo: ho zoe’ areo nifoloñoseñe bandi-leny ty ajajamena mandre an-tsokemitrahañ’ao.
\p
\v 13 Tsipaepae’ izay nisodehañe mindre amy anjeliy i lahialen-dikerañey, nandrenge an’Andrianañahare, nanao rodo-bey ty hoe:
\p
\v 14 Rengèñe t’i Andrianañahare andindimoneñe añe, naho fañanintsiñe am’ ondaty soa-satry an-tane atoio.
\s1 Itiliha’ o Mpiarak’ añondrio
\p
\v 15 Ie nienga mb’andindìñe mb’eo o anjelio le hoe ty nilahara’ o mpiarakeo: Antao ry kiahe mb’e Betleheme mb’eo hiisake i nitendrekey, i nampahafohine’ \nd Iehovà\nd* an-tikañey.
\v 16 Nirapirapy mb’eo iereo, le nahaoniñe i Marie naho Iosefe vaho i ajajamena mandre an-tsokemitrahañey.
\p
\v 17 Ie nahaoniñe aze, le nampaharendrehe’ iereo sikal’aia sikal’aia i natalily am’iereo ty amy ajajamenaiy.
\v 18 Le nilatsa iaby ze ondaty nahajanjiñe o nitalilia’ i mpiarake rey.
\v 19 F’ie hene nahaja’ i Marie, ie ninekonekoa’e añ’arofo’e ao.
\v 20 Nibalike o mpiarakeo, nañonjoñe naho nandrenge an’ Andria­nañahare, ty amo hene jinanji’ iereo naho nioni’iereoo, amy nitaliliañey.
\s1 Ty Nanavarañe \nd Iesoà\nd*
\p
\v 21 Ie nilomoñe ty valo andro le nisavàreñe i Ajajay, vaho nitoñoneñe ty hoe \nd Iesoà\nd* ty añara’e, i tahinañe natolo’ i anjeliy taolo ty nampiareñañ’ aze an-koviñe aoy.
\v 22 Ie heneke o androm-pieferañe aze ty amy Ha’ i Mosèio, le nindese’ iareo mb’e Ierosaleme mb’eo, hatolotse amy \nd Iehovà\nd*,
\v 23 amy te pinatetse amy Ha’ \nd Iehovà\nd*y ao ty hoe,
\q1 Ze hene lahy tañoloñoloñan’ anake ro avaheñe ho amy \nd Iehovà\nd*\f + \fr 2:23 \ft Avo 13:2\f*
\p
\v 24 vaho t’ie hañenga soroñe ty amy pinatetse amy Ha’ \nd Iehovà\nd*iy ty hoe:
\q1 Deho roe ndra ana-boromahilala roe.\f + \fr 2:24 \ft Sor 12:8\f*
\s1 Ty Toki’ i Simeona
\p
\v 25 Le teo ty androanavy nte Ierosaleme atao Simeona; vantañe naho mpitalaho. Nitamà ty fañohòañe Israele naho tama’e i Arofo Masiñey.
\v 26 Nentoe’ i Arofo Masiñey t’ie tsy ho liàn-kavi­lasy ampara’ te isa’e i Noriza’ i \nd Talè\nd*y.
\v 27 Nimoak’ añ’ Anjomban’ Añahare ao re añamy Arofoy. Aa ie nindesen-droae’e t’\nd Iesoà\nd* anak’ ajaja, hanoeñe ama’e ty nafè’ i Hake,
\v 28 le notrotroe’e am-pità’e naho nisalale aman’ Añahare nanao ty ti-hoe:
\q1
\v 29 Ry \nd Iehovà\nd*, avotsoro hiavotse an-kazavàn’ arofo henaneo o mpitoro’oo
\q1 ty amy saontsi’oy;
\v 30 fa nahatrea ty fandrombaha’o o masokoo,
\q1
\v 31 i nihajarie’o añatrefa’ ze kila ondatiy,
\q1
\v 32 Failo fañazavàñe amo fifeheañeo, naho ty enge’ Israele, ondati’oo.
\p
\v 33 Latsa amy zao ty rae’ i ajajay naho i rene’e amy nisaontsieñey;
\v 34 le nitata iareo t’i Simeona, vaho hoe re amy Marie rene’ i ajajay: Ingo, fa norizañe ho fihotrahañe naho fionjonañe ty maro e Israele ao ty ana’o toy, vaho ho viloñe liereñe;
\v 35 (eka ho trofahem-pibara ka ty tro’o), hampibentatse ty vetsevetsen’ arofo’ ty maro.
\s1 Ty Toki’ i Anae
\p
\v 36 Teo ka ty atao Ana mpitoky, anak-ampela’ i Fanoela, fifokoa’ i Asera; ie antetse, fito taoñe avao te nanambaly ami’ty naha somondrara aze;
\v 37 fa vantotse valompolo taoñe efats’ amby i rakembay le lia’e tsy nisitak’ amy anjomban’ Añaharey, fa nitoroñ’aze an-dili­tse, nitalaho handro an-kaleñe.
\v 38 Ie nizilik’ ao amy oray le nandrenge \nd Iehovà\nd*, vaho nitalily aze amy ze hene nitamà ty fijebañañe Ierosaleme.
\s1 Nimpoly mb’e Nazareta Mat 2.19-23
\p
\v 39 Ie nihenefe’iereo ze nafè’ ty Ha’ \nd Iehovà\nd*, le nimpoly mb’e Galilia mb’e Nazareta tanà’ iareo añe.
\p
\v 40 Nitombo i Ajajay, nihaozatse naho niliforen-kihitse vaho ama’e ty falalàn’ Añahare.
\s1 E Ierosalaime ao Amy Fihelañey
\p
\v 41 Nomb’e Ierosaleme boa-taoñe o roae’eo amy sabadidam-Pihelañey.
\v 42 Aa ie ni-folo taoñe ro’ amby t’\nd Iesoà\nd* le nionjomb’e Ierosaleme mb’eo iereo ami’ty lili’ i sandalam-beiy.
\v 43 Naho niheneke i andro rezay le nimpoly iereo; fe mbe nitambatse e Ierosaleme ao t’\nd Iesoà\nd* anak’ajalahy, le tsy nifohi’ Iosefe naho i rene’e;
\v 44 natao’ iereo t’ie nindre lia amo mpitrao-liao le nañavelo andro raike hey vaho nipay aze amo longo’eo naho am’ondaty fohiñeo.
\v 45 Ie tsy nioni’ iereo le nibalike mb’e Ierosaleme mb’eo nipay aze.
\v 46 Aa toe nitongoa’ ty herone t’ie tendrek’ añ’ Anjomban’Añahare ao nitoboke añivo’ o mpañokeo, nijanjiñe naho nañontane iareo.
\v 47 Daban-draha iaby ze nahajanjiñe aze ami’ty hilala’e naho amo fanoiña’eo.
\v 48 Ie nioni’ iereo le niva­ranehake, fe hoe ty nanoan-drene’e: O Anake, akore ty nanoa’o zao? Hehe te nioremèn-jahay naho i rae’o nipay Azo!
\v 49 Tinoi’e ty hoe, Akore t’ie nitsoek’ ahy? Tsy fohi’ areo hao t’ie tsi-mahay tsy hitoloñe an-dRaeko?
\v 50 Fe nañalike iereo i entañe tinaro’ey.
\v 51 F’ie nindreza’e fimpoly mb’e Nazareta mb’eo vaho niasia’e. Fonga nifaharan-drene’e añ’ arofo’e ao i saontsy zay.
\v 52 Nitombo an-tsandriñe naho hilala t’\nd Iesoà\nd* vaho nisohen’ Añahare naho ondatio.
\s1 ty Mpañajary Lalañe Mat 3.1-12; 14.3-5; Mar 1.1-8; 6.17-20
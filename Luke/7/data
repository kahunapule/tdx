\c 7
\p
\v 1 Ie nifonitse i nilañone’e añatrefa’ i màroy le niheo mbe Kapernaomy mb’eo,
\v 2 le teo ty mpitorom-pifehen-dahin-defon-jato nisoheñe, narare, toe heta’e.
\v 3 Ie nijanjiñe’e \nd Iesoà\nd*, le nirahe’e homb’ ama’e ty androanavi’ o Jiosio hihalaly ama’e ty homb’eo hampijangañe i mpitoro’ey.
\v 4 Aa ie nifanampe amy \nd Iesoà\nd*, le nimanea’ iareo toreo ami’ty hoe: Evae’e te hanoe’o,
\v 5 amy t’ie mpitea ty tanen-tika naho namboatse anjombam-pitontoñañe.
\v 6 Aa le niongake vaho nindre lia am’iereo t’\nd Iesoà\nd*. Ie narine i anjombay, le nampanala­kà’ i mpifelekey aze o rañe’eo hinday o entañe zao: O Rañandria, ko mañolañ’ ay fa tsy sazò ahy te ihe hiheo ambane’ ty tafo-trañoko.
\v 7 Mbore ataoko tsy mañeva azo te zaho ro homb’ ama’o, fe mitsarà le ho jangañe i mpitorokoy.
\v 8 Zaho ka fehèn-dily vaho mamehe lahindefoñe. Ie ataoko Akia ty raike le mandeha, naho ami’ty raike: Mb’etoa, le avy, vaho amy mpitorokoy: Anò zao, le anoe’e.
\v 9 Ie jinanji’ \nd Iesoà\nd*, le nilatsa, naho nitolike, nanao ty hoe am’ ondaty nañorik’ azeo: Itaroñako te mbe lia tsy nahatrea fatokisam-bey hoe zay ndra e Israele atoy!
\v 10 Ie pok’ añ’ anjomba ao o nafanto’eo, le nizoe’ iereo jangañe i mpitoroñe natindriy.
\s1 Ty Bako-Toka’ i Vantotse nte-Nàinay
\p
\v 11 Ie amy loak’androy, nigodañe mb’ an-drova atao Naina mb’eo t’\nd Iesoà\nd*; le nañorik’ aze ty maro amo mpiama’eo naho i lahialeñey.
\v 12 Ie nitotoke i lalambein-drovay, intoy ty takon-dolo boak’ao, ty ana-dahy bako tokan-drene’e, vantotse; le nañorik’ aze ty valobohòke boak’ an-drova ao.
\v 13 Ie nivazoho’ i Talè i rakembay le niferenaiña’e naho nanoe’e ty hoe: Ko mirovetse!
\v 14 Ni­mb’eo re nitsapa i horantsañey vaho nitsangañe o mpitakoñeo le hoe re: O kirahe, hoe raho ama’o: Mivañòna!
\v 15 Nitroatse amy zao i nivetrakey naho nisaontsy vaho natolo’e aman-drene’e.
\p
\v 16 Hene niazo’ ty anifañe ondatio le nañomey engeñe an’ Andria­nañahare ami’ty hoe: Mpitoky ra’e­lahy ty nitroatse amantika\f + \fr 7:16 \ft Its 18:15\f*; vaho ty hoe: Nitilike ondati’eo t’i Andrianañahare.
\v 17 Nanitsike Iehodà naho o rova mañohok’ aze iabio ty fiboelea’ i talily ty ama’ey.
\s1 Ty Ontane’ i Jaona Mat 11.2-6
\p
\v 18 Natalili’ o mpiana’ i Jaonao ama’e i hene rezay.
\v 19 Aa le kinanji’ i Jaona ty mpiana’e roe le nampihitrife’e mb’amy Talè mb’eo hañontane aze ty hoe: Ihe hao i ho aviy, ke hafa ty ho tamàe’ay?
\v 20 Ie nivotraha’ indaty rey le hoe ty asa’ iareo: Nirahe’ i Jaona Mpandipotse mb’ama’o mb’etoan-jahay hañon­tàne ty hoe: Ihe hao i Ho aviy, kera mbe añe i tamaen-tikañey?
\p
\v 21 Amy oray avao ty nañafaha’e ondaty maro amo areteñeo naho amo hasilofañeo naho amo anga-dratio vaho nampañisake ty goa maro.
\v 22 Le hoe ty natoi’ \nd Iesoà\nd*: Akia, atalilio amy Jaona o raha niisa’areo naho nijanjiñeñeo; te maha­oniñe o feio, minokitse o komboo, malio o angamaeo, mijanjiñe o giñeo, miheren-ko veloñe o vilasio vaho taroñeñe amo rarakeo i Talili-soay.
\v 23 Haha ze tsy mitorifike amako.
\s1 Mitsiriry i Jaona t’\nd Iesoà\nd* Mat 11.7-15
\p
\v 24 Ie niavotse i mpiana’ i Jaona rey, le nitalily i Jaona amy lahialeñey t’\nd Iesoà\nd*, ami’ty hoe: Hisamba ino­ñe ty lia’areo mb’am-babangoañe añe? Ty Ba­ra­rata atroetroen-tioke hao?
\v 25 ke ino ty niakara’ areo ho isaheñe? Ondaty misikin-tsoa hao? Toe añ’ anjombam-pifehe ao o mpisaroñe lamba marerarerao naho o miaiñ’ añolèñañeo;
\v 26 he ino ty niavota’ areo ho sambaeñe? Mpitoky hao? Eka! hoe raho ama’areo : lombolombom-pitoky re.
\v 27 Ie nipatereñe ty hoe:
\q1 Ingo, iraheko aolon-dahara’o eo
\q1 ty hañajary ty lala’o aolo’o.
\p
\v 28 Aa hoe ty entako ama’areo: Amy ze sinaman-droakemba tsy teo ty mpitoky bey te amy Jaona Mpandipotse; fe jabajaba te ama’e ze minjilìte’e amy Fifehean’Añaharey.
\v 29 Ondaty nahajanjiñeo naho o mpamory vili-lohao, songa nañomey to an’ Andrianañahare, amy t’ie niliporeñe ami’ty filipora’ i Jaona,
\v 30 fe nifarie’o Fariseoo naho o mpanoki-dilio ty nisafirien’ Añahare ho a iareo amy t’ie tsy nimete nilipotse ama’e.
\s1 o Tarira’eo
\p
\v 31 Inoñe arè ty handrazañako ondati’ ty tariratse toio, isareañe ami’ty ino?
\v 32 Ie hambañe ami’ty ajaja mitobok’ an-tsena ao mifampikoike ty hoe:
\q1 fa nitiofa’ay soly fe tsy nitsinjaha’areo;
\q1 nibekoa’ay fandalañe, fe tsy niroveta’areo.
\p
\v 33 Aa ie niloneake t’i Jaona Mpandipotse, tsy nikama mofo, tsy ninon-divay le hoe ty asa’ areo: Aman-kokolampa re.
\v 34 Ie nivotrake eo ka i Ana’ ondatiy mihinañe naho minoñe, le hoe ka nahareo: Hehe! milonja naho migenoke divay ty rañem-pamory vili-loha naho bey hakeo tia.
\v 35 Fe mahazo to amo ana’eo ty hihitse.
\s1 Ty Nañosorañe o Fandia’eo
\p
\v 36 Ie amy zay, nañambara \nd Iesoà\nd* ty Fariseo hitrao-pikama. Aa le niheo mb’añ’anjomba’e ao re, niam­besatse.
\v 37 Le teo ty ampela beihakeo an-drova ao, ie naharendreke t’ie nandrenàndre nikama añ’anjomba’ i Fariseoy, le nandesa’e ­solike mañitse ami’ty anan-tsinihara.
\v 38 Nijohañe amboho’e eo re nirovetse am-pan­dia’e, nandè o fandia’eo an-drano­maso’e naho nifòra’e amo volo’eo; le nitolom-pañoroke o fandia’eo vaho nihosora’e solike mañitse.
\v 39 Ie nioni’ i fariseo nañambara aze le hoe ty tsakore’e: Naho toe nimpitoky ondatio, le ho nifohi’e te ia zay naho ty sata’ o ampela mitsapatsapa azeo; t’ie bei-hakeo.
\s1 Ty Mpisongo Roe
\p
\v 40 Aa le natoi’ \nd Iesoà\nd* ty hoe: O Simona, Inao ty ivolañako. Le hoe re: Isaontsio, Talè.
\p
\v 41 Teo ty mpampisongo amam-pisongo roe. Ty raike nitsepake bogady liman-jato, ty raike limam-polo.
\v 42 Aa kanao tsy eo ty hahavaha’ iareo, sindre nihevea’e. Toiño raho, ia am’ iereo ty ho lako fitea aze?
\v 43 Hoe ty natoi’ i Simona: Va’e i nihevea’e beiy. Hoe t’\nd Iesoà\nd* tama’e: To i saontsi’oy.
\p
\v 44 Nitolik’ amy ampelay re le nisaon­tsy amy Simona ty hoe: Hehek’ o rakembao? Nizilik’ añ’ an­jomba’o atoan-draho le tsy nanjotsoa’o rano hanasàko tomboke, fe o rano-pihaino’eo ro nanasa o tombokoo vaho namaoke aze o maroi’eo.
\v 45 Tsy nondrohe’o; fe boak’ ami’ty nimoahako atoañe le lia’e tsy napo’e ty oroke o tombokoo.
\v 46 Tsy nañiliña’o menake ty lohako, fe hinoso’ ty rakemba tia solike mañitse o tombokoo.
\v 47 Aa hoe ty taroko ama’o, O tahi’e nimaroo, fonga nimeatse, amy t’ie bey fikokoañe. Aa ze niheveañe kede, kede ka ty fitea’e.
\v 48 Le hoe re tamy rakembay: Hene nilioveñe o hakeo’oo.
\v 49 Aa hoe ty fiñeoñeo’ o nitrao-pikama ama’eo: Ia ka ty mbore mañaha hakeo tia?
\v 50 Hoe t’\nd Iesoà\nd* tamy ampelay: Nandrombak’ azo ty fatokisa’o; akia an-kanintsiñe.
\c 22
\s1 Nifotereñe
\r Mat 26. 1-5; Mar 14.1-11
\p
\v 1 Ie fa antitotse ty Sabadida-Mofo-tsy-aman-dalivay, i atao Fihelañey le
\v 2 nipay hanao afero mamitak’ ate amy \nd Iesoà\nd* o mpisorom-beio naho o mpanoki-dilio, fe nimarimariheñe i lahialeñey.
\p
\v 3 Ie amy zao, nitsamoahe’ i mpañìnjey ty tro’ i Jodasy (ty atao nte-Kariota), mpiamy folo ro’ amby rey.
\v 4 Aa le nimb’ amo mpisorom-beio naho o kapite­nio re nikilily ty hanolora’e \nd Iesoà\nd*.
\v 5 Niehake iereo, naho nisafiry t’ie hitoloran-drala.
\v 6 Le niantofa’e, vaho nandiñe ty hamotets’ aze am’ iereo, ie tsy amy lahialeñey.
\s1 Nañalankañe
\r Mat 26.17-19; Mar 14.12-16
\p
\v 7 Tondrok’ amy zao ty Sabadida-Mofo tsy aman-dalivay, ty andro fandentàñe i Fihelañey.
\v 8 Le nirahe’e t’i Petera naho i Jaona ami’ty hoe: Akia, halankaño i Fihelañey ho kamaen-tikañe.
\v 9 Hoe iereo tama’e: Aia ty zoto’o hañajariañe aze?
\v 10 Hoe ty natoi’e: Ie mizilik’ an-drova ao nahareo le hifanojo ami’ t’indaty minday siny pea rano; oriho mb’an-traño imoaha’e ao.
\v 11 Le anò ty hoe i tompon’ anjombay: Hoe t’i Talè ama’o: Aia ty trañon’ ambahiny hitraofako fikama ty Fihelañe toy amo mpiamakoo?
\v 12 le ho toroa’e traño mitratrañàka am-batsa vory haraotse; halankaño ao.
\v 13 Nienga iereo, nahaoniñe hambañ’ amy tsinara’ey vaho nañalankañe i Fihelañey.
\s1 Mitrao-Pikama Mat 26.20, 29; Mar 14.17-25
\p
\v 14 Ie tondroke i oray, le niambesatse re naho o Firàhe’eo.
\v 15 Le nanoa’e ty hoe: Nisalala hikama ty Fihelañe toy raho mindre ama’ areo aolo’ ty haoreako.
\v 16 Itaroñako te, tsy ihinanako ka, ampara’ ty hifonira’e am-Pifehean’ Añahare ao.
\v 17 Rinambe’e ty fitovy le nañandriañe nanao ty hoe: Rambeso toy, ifanjotsò,
\v 18 Itaroñako te tsy hinomako ka ty voa’ i vahey henàne zao ampara’ te tendreke i Fifehean’ Añaharey.
\s1 Fañina Nivaoeñe Mat 26.26-28; Mar 14.22-24
\p
\v 19 Nandrambe mofo re le nañandriañe naho nifolahe’e vaho nazotso’e am’iereo ami’ty hoe: Intoy ty vatako banabanaeñe ho anahareo, anò zao ho fitiahiañe ahy.
\v 20 Hoe zay ka i fitoviy, ie fa nikama, nanao ty hoe: Ty fitovy toy ro fañina nivaoeñe ami’ ty lioko nadoañe ho anahareo.
\s1 Mitoky i Hifotetse azey
\p
\v 21 Le hehe te mindre an-tañako am-pandambañañe etoañe ty fitañe hifotetse ahiko.
\v 22 Toe hitoronjo amy nilaharañey i Ana’ondatiy; fe hankàñe am’ indaty mifotetse azey!
\v 23 Aa le hene nifañontàne te ia am’ iereo ty hanao zay.
\s1 Mialy Habey
\p
\v 24 Mbore nialy vava te ia am’ iereo ty atao loha’e.
\v 25 Le hoe t’\nd Iesoà\nd* am’ iereo: Manindritindry o kilakila’ ondatio ty mpanjaka’ iareo, mbore tokaveñe ty hoe matarike o mpifele’ iareoo.
\v 26 F’ie tsy hanahake zay, fa hanahake an-jai’e ty bey ama’areo, naho hoe te mpito­roñe ty mpifehe.
\v 27 Aa ia ty bey, i miambesatse am-pandambaña eoy, ke ty manjotso? Tsy i miambesatse mikamay hao? Fe mitraoke ama’ areo raho hoe te mpitoroñe.
\v 28 F’inahareo ro nipitek’ amako amo fañolañ’ay nizoeñeo,
\v 29 le hifañinako manahake ty fifeheañe nifañinan-dRaeko amako,
\v 30 soa te hikama naho hinoñe am-pandambañako am-pifeheako ao nahareo vaho hiambesatse am-piambesan-droandriañe eo hizaka i fifokoa’ Israele folo ro’ amby rey.
\s1 Hanao Jebe aze t’i Petera Mat 26.31-35; Mar 14.27-31; Jao 13.36-38
\p
\v 31 O Simona, Simona, toe nangatahe’ i Ratiy amako rehe ho tsara­rahe’e hoe lilañe,
\v 32 fe ihalaliako, te tsy hilesa ty fatokisa’o; le ihe mitam­poly, ampahozaro o rahalahi’oo.
\v 33 Le hoe ty natoi’e aze: O Talè, veka’e hindre ama’o raho ndra ho am-balabey ndra ho an-kibory ao.
\v 34 Hoe t’\nd Iesoà\nd*: Taroñeko ama’o, Petera, Mbe tsy hikoike i akoholahiy\f + \fr 22:34 \ft akoholahy: ty fipopon’antsiva maraindray\f* te anito t’ie fa nanao jebe ahy in-telo.
\s1 ty Aly ho Avy
\p
\v 35 Le hoe re am’ iereo: Ie niraheko tsy aman-koro tsy aman-kotrañe tsy aman-kana; ino ty tsy niheneke ama’ areo? Leo raike, hoe iereo.
\v 36 Aa le hoe re tam’ iereo: Henaneo, ze aman-koroñe, endeso, izay ka ty kotrañe; le ze tsy amam-pibara ro handetake ty sarimbo’e hikaloa’e.
\v 37 Itaroñako te tsi-mete tsy henefañe amako ze pinatetse ty hoe,
\q1 Nivolilieñe amo tsereheñeo re;\f + \fr 22:37 \ft Ies 53:12\f*
\p eka, amam-pirefea’e ka ze hifetsak’ amako.
\v 38 Hoe o mpiama’eo, O Talè, intoa ty mesolava roe. Soa zay, hoe re.
\s1 Niloloke e Getsemane Mat 26.36-46; Mar 14.32-42
\p
\v 39 Le nienga mb’am-bohitse Oliva mb’eo re ami’ty lili’e naho nañorik’aze o mpiama’eo.
\v 40 Ie an-toetse eo, le hoe re tam’iereo: Mihalalia tsy hivariñe am-panjiziañe ao.
\p
\v 41 Nihankaña’e va’e tra-torake, nitafatongaleke naho nihalaly
\v 42 ty hoe: O Aba, naho satri’o, asitak’ amako ty fitovy toy, fe tsy ty satriko fa ty Azo ro hanoeñe.
\v 43 Le nisodehañe ama’e ty anjely hirik’ andindìñe ao nampaozatse aze.
\v 44 Kanao nalovolovy, nimanea’e i halali’ey, le hoe fitsopan-dio jabajaba ty liñe’e nipopok’ an-tane eo.
\v 45 Ie nitroatse amy halali’ey le nimb’ amo mpiama’eo mb’eo vaho nizoe’e nirotse ty hontoke.
\v 46 Hoe re am’iereo: Ino ty irota’ areo? Miongaha, le milolofa tsy mone hijoñe am-panjizieñe ao.
\s1 Nifotere’ i Jodasy Mat 26.47-56; Mar 14.43-50; Jao 18.2-11
\p
\v 47 Ie mbe nisaontsy, hehek’ i màroy naho i atao Jodasy, mpiamy folo ro’ amby rey, niaolo iareo naho nitotoke \nd Iesoà\nd* vaho nañorok’ aze.
\v 48 Aa hoe t’\nd Iesoà\nd* tama’e, O Jodasy, ondroke hao ty ifotera’o i Ana’ondatiy?
\p
\v 49 Ie nirendre’ o mpiama’eo ty hizò, le hoe iereo ama’e: O Rañandria, ho lafà’ay am-pibara hao?
\v 50 Le kinitsi’ ty raik’ ama’e ty ravembia havana’ ty mpitoro’ i talèm-pisoroñey.
\v 51 Fe tinoi’ \nd Iesoà\nd* ty hoe: Adono amy zao. Le tsinapa’e i ravembia’ey vaho nampijangañe’e.
\p
\v 52 Le hoe t’\nd Iesoà\nd* amo nimb’ama’e mb’eoo, o mpisorom-beio naho o mpifelek’ Anjomban’ Añahareo vaho o roandriañeo: Ia ty nihofiha’ areo boak’ ao reke-pibara naho doda hoe mañoridañe malaso?
\v 53 Nifamoem­boeñe ama’areo añ’ Anjomban’ Añahare ao boak’ andro raho, fa tsy na­ñitiam-pitàñe. Fe henaneo ty ora’ areo naho ty haozara’ i ìeñey.
\s1 Nanao Jebe aze t’i Petera Mat 26.57-75; Mar 14.53-72 Jao 18.15—27
\p
\v 54 Rinambe’iereo re, le nikozozòteñe mb’eo vaho nazilik’ añ’an­jomba’ i mpisorom-beiy. Nanonjohy ey t’i Petera.
\v 55 Teo ty namiañ’ afo an-kiririsa ey naho nitoboke, le niambesatse am’ iereo eo t’i Petera.
\v 56 Nitrea’ ty mpitoroñ’ ampela namindro amy afoy re naho niharefe’e, le hoe re: Nimpiama’e ka t’indaty tìañe.
\v 57 Fe hoe ty lie’e: O Rampela, jebe ahy zay.
\v 58 Ie añe, nahaoniñe aze ka ty raike, le hoe re: Mpiam’ iareo ka rehe. Hoe t’i Petera: O koahe, tsy zaho zay!
\v 59 Ie ho ora raik’ añe le eo ty nisikisiky namente ami’ty hoe: Toe nimpindre ama’e re fa nte-Galilia.
\v 60 Aa hoe t’i Petera: O korahe nofiko z’o saontsie’o zao! Tsipaepae zay, ie mbe nisaontsy, le nikoike i akoholahiy,
\v 61 le nitolike t’i Talè nitalahatse amy Petera. Aa le nitiahi’ i Petera i tsinara’ i Talè ama’ey ty hoe: Aolo’ ty koihe’ i mpikoikey, le hanao jebe ahy in-telo rehe.
\v 62 Niakatse amy zao t’i Petera nangololoike ty rovetse.
\s1 Trinabotraboke Mat 26.67; Mar 14.65
\p
\v 63 Nikobìke naho namofoke \nd Iesoà\nd* o lahilahy namontititse azeo.
\v 64 Kinàpe’ iereo o fihaino’eo vaho rinarateha’ iareo ty lahara’e, le nañontane aze: Mitokia! Ia o nandafa Azoo?
\v 65 Maro ka ty fiteraterà’ iereo ama’e.
\s1 Añatrefa’ o Jiosio Mat 27.1; Mar 15.1
\p
\v 66 Naho nanjirike àndro, nivory o roandriañeo, o talem-pisoroñeo reketse mpanoki-dily; le nasese am-pivori’iareo ao re, le nanoañe ty hoe:
\v 67 Naho ihe i Norizañey, atalilio. Aa le hoe t’\nd Iesoà\nd* am’iereo: Ndra te itaroñako, toe tsy hiantoke
\v 68 le ndra t’ie añontaneako tsy hanoiñe ka.
\v 69 Henane zao te hiambesatse\f + \fr 22:69 \ft Sab 110:1\f* an-kavanan-kaozaran’ Añahare eo i Ana’ ondatiy.
\v 70 Aa le hoe ty rodo-bei’ iareo: Anan’ Añahare arè v’Iheo? Hoe ty natoi’e: Ie saontsie’ areo.
\v 71 Le hoe iereo: Inoñe ka ty ipaian-tika valolombeloñe? kanao sambe nahajanjiñe am-bava’e.
\c 10
\s1 Nahitri’e ty 70
\p
\v 1 Ie modo izay, le nijoboñe ondaty fitompolo ila’e ka t’i Talè, vaho nirahe’e kiroe-kiroe hiaolo mb’amy ze hene rova naho tane homba’e.
\v 2 Le hoe re tam’ iereo: Tombo ty vokatse fe tsy ampe ty mpandrofotse; aa le halalio i Talèm-bokatsey ty hañeke ho amy fanatahañey;
\v 3 Akia, iraheko hoe vik’añondry mitoam-parasy.
\v 4 Ko mitintin-koro ndra kontrañe ndra hana vaho ko mifañinoñe an-dalañe eo.
\v 5 Ze traño iziliha’ areo, anò hey ty hoe: Hanitsiñe ty anjomba toy.
\v 6 Aa naho ao ty anan-kanintsiñe, le hitoetse ao i fañanintsi’ areoy; fe naho tsy izay le himpolia’e.
\v 7 Mañialoa amy trañoy; mikama naho minoma amy ze azotso amy te mañeva ty rima’e ty mpanatake. Ko mitsatsàk’ anjomba.
\p
\v 8 Ze tanañe omba’ areo, naho ampiho­vae’e: ikamao ze azotso’e.
\v 9 Jangaño ze marare, le anò ty hoe: Fa totok’ anahareo i Fifehean’ Añaharey.
\v 10 Ze rova anjoà’ areo tsy mampihova, le miheovà mb’an-dàmoke mb’ eo vaho anò ty hoe:
\v 11 Ndra ty lembo’ ty rova’ areo manditek’ ama’ay ho piohe’ay hanjehazeha anahareo. Fe mahafohina te nitotoha’ i Fifehean’ Añaharey.
\v 12 Itaroñako te haivañe ty hifetsak’ amy Sodoma amy andro zay ta ty hizò i rovay.
\p
\v 13 Hankàñe ama’o, Korazina! Hankàñe ama’o Betsaida! Fa naho nanoeñe e Tirò naho e Sidona añe o raha jabajaba nitoloñeñe ama’areoo le ho nisoloho haehae vaho ho nitobok’ an-gony naho lavenoke.
\v 14 Haivañe ho amy Tirò naho i Sidona amy zakay ta ty ama’ areo.
\v 15 Ihe ka, ry Kapernaomy, haonjomb’ andindìñe añe v’ iheo? Te mone hatotse an-tsikeokeok’ao!
\p
\v 16 Ze mijanjiñe anahareo mijanjiñe ahy, naho ze malaiñ’ anahareo malaiñ’ ahy, vaho ze malaiñ’ ahy, malaiñe i Nañirak’ ahiy.
\s1 Ty Fipolia’ i 70oy
\p
\v 17 Nimpoly an-kaehake i fitom-polo rey, le hoe ty asa’iareo: O Rañandria, ndra o kokolampao miambane ama’ay ty amy tahina’oy.
\v 18 Le hoe t’\nd Iesoà\nd* tam’ iereo: Nitreako nidoindoiñe boak’ andin­dìñey hoe helatse i mpañìnjey.
\v 19 Inao! fa tinoloko lily ambone’ ty haozara’ i rafelahiy nahareo handialia mereñe naho kalengo fa ndra inoñ’ inoñe tsy hijoy.
\v 20 Aa ko irebeha’ areo te itsolofìña’ o koko­lampao, fe mandià-taroba te pinatetse andindìñe ao o tahina’ areoo.
\p
\v 21 Ie amy ora izay, nilifon-kaehak’ añ’ arofo t’\nd Iesoà\nd* nanao ty hoe: Mandrenge Azo iraho ry Aba, Talèn-dikerañe naho ty tane toy, te naeta’o amo mahihitseo naho amo mahilalao o raha zao vaho nampalangese’o amo anak-ajajao; Eka, Aba, zay ty ninò’o am-pivazohoa’o.
\v 22 Kila natolon-dRaeko ahy, le tsy eo ty mahafohiñe te ia i Anakey naho tsy t’i Rae, naho te ia t’i Rae lehe tsy i Anakey vaho ze ampahafohiñe’ i Anakey.
\p
\v 23 Nitolik’amo mpiama’eo avao le nanao ty hoe: Haha ty fihaino mahaisake o raha isa’ areoo;
\v 24 Itaroñako te maro ty mpitoky naho ty mpanjaka nisalala hahaoniñe o oni’ areoo fe tsy nahaoniñe, vaho hahajanjiñe o janji’ areoo fe tsy nahajanjiñe.
\s1 Ty Havelo Nainai’e:
\p
\v 25 Teo te niongake ty mpahay lily ni­tsoke \nd Iesoà\nd* ami’ty hoe: O Talè, ino ty hanoeko handovàko haveloñe nainai’e?
\v 26 Le hoe re tama’e, Ino ty pinatetse amy Hake ao? Akore ty vaki’o aze?
\v 27 Hoe ty natoi’e:
\q1 Kokò t’\nd Iehovà\nd* Andrianañahare’o an-kaampon’arofo’o,
\q1 naho an-kaliforam-pañova’o
\q1 naho amy ze hene haozara’o
\q1 naho am-pitsa­korea’o iaby,\f + \fr 10:27 \ft Its 6:5\f*
\q1 vaho ondatio mira ami’ty vata’o.\f + \fr 10:27 \ft Sor 19:18\f*
\p
\v 28 Le hoe re tama’e: To i natoi’oy, anò, vaho ho veloñe.
\s1 Ty nte-Samaria Matarike
\p
\v 29 Aa ie te haniom-batañe, nanao ty hoe am’ \nd Iesoà\nd*: Ia v’indaty zay?
\v 30 Hoe ty natoi’ \nd Iesoà\nd*: Teo t’indaty nizotso boake Ierosaleme homb’e Hie­rikò mb’eo nizò malaso nañolits’ o siki’eo, nitrabotrabok’ aze vaho nampidoñ’ aze fiai-drifi’e;
\v 31 tojo te nizotso mb’eo amy zao ty mpisoroñe; nizoe’e fe niriràña’e.
\v 32 Nanao izay ka t’i nte-Levy, ie pok’eo, nahaisake fe nanoe’e riom-paoke.
\v 33 Nivotrak’ eo ka ty nte Samaria amy lia’ey, ie niisa’e le niferenaiña’e,
\v 34 nitotok’ aze naho namoloñosa”e o fere’eo naho nañiliña’e solike vaho divay; le nampiningire’e amy borìke’ey, naho ninday aze mb’ami’ty anjom­ba fanjoàn’ambahiny mb’eo vaho natrahe’e.
\v 35 Ie maraindray, nañakatse bogady roe, le natolo’e amy tompon’ anjombay ami’ty hoe: Itahao; ndra firefire ty lany mandikoatse zao le havahako ami’ty fimpoliko.
\v 36 Aa vaho ia amy telo rey ty atao’o nifampilongo amy nizo mpitavañey?
\v 37 Hoe ty natoi’e: I nilem-po ama’ey. Le hoe t’\nd Iesoà\nd* tama’e: Akia, itsikombeo.
\s1 I Marta naho i Marie
\p
\v 38 Nañavelo iereo, le nizilik’ an-tanañe ao t’\nd Iesoà\nd* naho nampihova aze añ’anjomba ty rakemba atao Martae,
\v 39 niambesatse am-pandia’ i Talè nitsendreñe o tsara’eo ty rahavave’e Marie.
\v 40 Fe niembetse’amy fitoroña’ey t’i Martae le niheo mb’amy Talè mb’eo nanao ty hoe: O Rañandria, tsy ahoa’o hao te nieng’ ahy hikotepe irery ty rahavaveko? Ampañoloro ahy.
\v 41 Hoe ty natoi’ \nd Iesoà\nd*: O Martae, Martae, ihe tsotseke naho tsimboetse ami’ty raha maro,
\v 42 raha raike ty paiaeñe; nijoboñe ty soa t’i Marie, le tsy hasintak’ ama’e izay.
\s1 Ty Filolohañe Mat 6.9-13; 7.7-11
\c 18
\s1 ty Rakemba naho ty Zizy
\p
\v 1 Aa le nirazaña’e te tsi-mahay tsy mihalaly nainai’e ondatio fa tsy hilesa;
\v 2 ami’ty hoe: Teo ty mpizaka an-drova tsy nañeveñe aman’ Añahare naho tsy nañaoñe ondaty.
\v 3 Tamy rovay ty vantotse nitolom-pihose aze ami’ty hoe: Ehe meo to amy rafelahikoy.
\v 4 Tsy ni­paoke hey re, fe an-kaela’e, hoe ty fitsakorean-tro’e: Ndra te tsy mampiholibalà ahy t’i Andrianañahare mbore tsy mpanoiñ’ ondaty,
\v 5 fe ami’ty fitsoborea’ i vantotsey ro hitolorako to tsy mone hamono hakeo ahy ty fibelobelo’e mb’etoa boak’andro!
\p
\v 6 Tinovo’ i Talè ty hoe: Janjiño i saontsim-pizaka kofofoakey.
\v 7 Aa tsy ho mean’ Añahare to hao ondaty jinobo’eo, ie mitoreo ama’e handro an-kaleñe? Hampandiñisa’e ela hao?
\v 8 Itaroñako te homea’e to masìka. Fa ie amy zao, naho to­tsake etoañ’ i Ana’ Ondatiy, mbe hahatendreke fatokisañe an-tane atoy hao?
\s1 ty Fariseo naho ty Mpamory Vili-loha
\p
\v 9 Hoe ty nirazañe’e ty amo mpihaboke ho malio tahiñe fe mpañofoke ondatio avao:
\v 10 Teo te nionjom-b’añ’ Anjom­ban’ Añahare mb’eo ty roe hiloloke; ty Fariseo vaho ty mpamory vili-loha.
\v 11 Nijagarodoñe eo i Fariseoy nañosi-batañe ami’ty hoe: O Andrianañahare, mañandriañ’ Azo raho te tsy manahake ondaty ila’eo—o mpi­senge herio, o tsivokatseo, o karapiloo, antsa­ke o mpamory vili-loha roañe.
\v 12 Mililitse in-droe ami’ty hereñandro vaho fonga ajoko ao ty fahafolo’ ze azoko.
\v 13 Nifimpìñe ey ka i mpamory vili-lohay, tsy nahafiandra-pihaino mb’ andikerañey, fa namangovango aràñañe, nanao ty hoe: Ry Andrianañahare itretrezo fa bei-hakeo.
\v 14 Itaroñako te, nanjò to indatiy te nizotso mb’ an-kiboho’e mb’eo te amy raikey; amy te hareke ze mirengevoke vaho haonjoñe ty mirèke.
\s1 Mitata Ajaja Mat 19.13-15; Mar 10.13-16
\p
\v 15 Teo ty ninday anak’ajaja mb’ama’e ho tsapà’e; f’ie niisa’ o mpi­ama’eo le nendahe’ iereo.
\v 16 F’ie kinanji’ \nd Iesoà\nd* homb’ ama’e le nanoa’e ty hoe: Adono homb’ amako mb’etoa o anak’ ajajao, le ko sebañeñe; fa ho amy ze hambañ’ ama’e i Fifehean’ Añaharey.
\v 17 Eka! to t’itaroñako te tsy hizilik’ ao ze tsy mandrambe i Fifehean’ Añaharey manahake ty anak’ajaja.
\s1 Ty Mpañarivo Tòra’e Mat 19.16-30; Mar 10.17-31
\p
\v 18 Teo ty roandriañe nañontane aze ty hoe: O Talè soa, Ino ty hanoeko handovàko haveloñe nainai’e?
\v 19 Le hoe t’\nd Iesoà\nd* tama’e: Manao akore te izaho ro atao’o Soa? Tsy eo ty soa naho tsy Raik’ avao, i Andrianañahare.
\v 20 Fohi’o o lilio:
\q1 Ko mañarapilo, ko mañoho-doza,
\q1 ko mikizo, ko manao talily vilañe, miasia an-drae’o naho an-drene’o\f + \fr 18:20 \ft Avo 20:12-16\f*?
\p
\v 21 Hoe ty natoi’ indatiy: Fa nambenako iaby irezay boak’ ami’ty nahakedekedek’ ahiko.
\v 22 Ie jinanji’ \nd Iesoà\nd* le hoe re ama’e: Mbe poke raha raike rehe: Aletaho iaby o hanaña’oo le manjarà amo rarakeo, naho hanam-bara andindìñe ao rehe, vaho antao hañorik’ ahy.
\v 23 Ie jinanji’ indatiy le nimoremoretse amy te mpañaleale.
\p
\v 24 Aa ie nioni’ \nd Iesoà\nd* i fiotsora’ey le hoe re: Hatsembohañe ty hiziliham-pañaleale amy Fifehean’ Añaharey!
\v 25 Eka, toe mora ty hampipotirañe tali-randra\f + \fr 18:25 \ft Gr: rameva fa niota am-pandikañe\f* an-kirim-pitrebek’ao ta ty hiloaha’ ty mpañaleale am-Pifehean’ Añaharey.
\v 26 Aa le hoe o nahajanjiñeo: Aa vaho ia ka ty mete rombaheñe?
\v 27 Hoe ty natoi’e: Ze tsy lefe’ ondaty, lefen’ Añahare.
\s1 Valesoa t’ie Mitifà-bi-mae Mat 6:33, 19.27-29; Mar 10.28-30
\p
\v 28 Hoe t’i Petera: Vazohò! hene nafoe’ay naho nanonjohy Azo.
\v 29 Le hoe re am’ iereo: Eka! to t’itaroñako te, tsy eo ty nampidoñ’ anjomba ndra roae ndra roahalahy ndra valy ndra keleiañe ty amy Fifehean’ Añaharey,
\v 30 ty tsy handrambe mandikoatse an-tsà zao vaho haveloñe nainai’e amy sa tsy ho modoy.
\s1 ty Mafaitse naho ty Mamy Mat 20.17-19; Mar 10.32-34
\p
\v 31 Natola’e amy zao i folo ro’ amby rey vaho nanoa’e ty hoe: Inao, mionjomb’e Ierosaleme mb’eo tika le ho heneke ze pinate’ o mpitokio ty amy Ana’ondatiy.
\v 32 T’ie hafotetse am-pità’ o kilakila ondatio ho kobiheñe, ho tera­teraeñe naho handroràñe,
\v 33 le ho lafaen-karavantsy vaho havetrake. F’ie hivañom-beloñe ami’ty andro fahatelo.
\v 34 Tsy napota’ iareo i hoe zay, ndra loli’e, fa naetake am’ iareo i saontsy zay le tsy nifohiñe i enta’ey.
\s1 I Goay Mat 20.29-34; Mar 10.46-52
\p
\v 35 Aa ie nitotoke i Hieriko, teo t’indaty fey nitozòk’ añ’olon-dalañe ey nangatake.
\v 36 Tsinano’e ty fandrioña’ i lahialeñey, le nañontanea’e ty lengo’e,
\v 37 vaho nanoañe ty hoe: Miary ey t’\nd Iesoà\nd* nte-Nazareta.
\v 38 Le nikoiha’e ty hoe: Ry \nd Iesoà\nd*, ana’ i Davide, tretrezo raho.
\v 39 Nendaha’ o mpiaoloo re hampianjiñ’ aze, fe antsake t’ie nikoike ty hoe: Ry ana’ i Davide, Iferenaiño!
\v 40 Le nijohañe t’\nd Iesoà\nd* vaho nampindese’e mb’ ama’e. Ie narine, le nañon­tanea’e
\v 41 ty hoe, Ino ty tea’o hanoeko? Le hoe re: O Rañandria, ty hahatreavako.
\v 42 Hoe t’\nd Iesoà\nd* tama’e, Mahaisaha, fa nampibeak’ azo ty fatokisa’o.
\v 43 Nahatrea amy zao re vaho nañorik’ aze nañonjoñe an’ Andrianañahare, ie hene nahaisake izay i màroy le nandrenge i Abo-Tìañe.
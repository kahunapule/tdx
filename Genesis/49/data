\c 49
\s1 Fitata’ Iakobe o Ana’eo
\p
\v 1 Le kinanji’ Iakòbe o ana’eo, vaho nanao ty hoe, Miropaha amako etoy, ho talilieko ze hife­tsak’ ama’ areo amo andro añeo.
\p
\v 2 Mivoria vaho mitsanoña, ry ana’ Iakòbe; tsendreño Israele rae’areo.
\q1
\v 3 O Reòbene, tañoloñoloñako rehe,
\q1 ty haozarako naho
\q1 ty loha-voan-kafatrarako,
\q1 mininginingy an-dohàñe,
\q1 miligiligy am-panjofahañe.
\q1
\v 4 mihalingaliñe hoe rano, tsy hionjoñe ka,
\q1 amy te nanganiha’o ty fandrean-drae’o;
\q1 nitivàeñe—ie nijoñe an-tihiko eo!
\q1
\v 5 Miharo-foetse t’i Simone naho i Levy;
\q1 haraom-piaroteñe o fialia’ iareoo.
\q1
\v 6 Ee te tsy hitrao-pikinia’ am’iareo ty troko,
\q1 Lonike te tsy hirekets’ am-pivori’iareo ty asiko,
\q1 Fa an-kabosehañe ty namonoa’iareo ondaty,
\q1 Naho an-tsatri’ iareo ro namirasintake añombe,
\q1
\v 7 Hafàtse ty haboseha’iareo,
\q1 amy te mandoviake,
\q1 naho ty fiforoforoa’iareo,
\q1 amy te manitra!
\q1 Ho zaraeko am’ Iakòbe ao iereo,
\q1 vaho hampiparaitaheko e Israele ao.
\q1
\v 8 O Iehodà, mandrenge azo o rahalahi’oo;
\q1 An-trehon-drafelahi’o ty fità’o;
\q1 Milokoloko ama’o o ana-dahin-drae’oo.
\q1
\v 9 Ana-diona t’Iehodà;
\q1 Nitsàtsa rehe le nitroatse.
\q1 Mitsakononoke eo re,
\q1 mangolotoke hoe liona, hoe liona-vave,
\q1 ia ty hampitsekak’ aze?
\q1
\v 10 Tsy hipitsok’ am’ Iehodà
\q1 ty kobain-drazañe,
\q1 ndra ty fitoñom-panjaka
\q1 añivo’ o fandia’eo,
\q1 ampara’ ty fitotsaha’ i Talè’ey\f + \fr 49:10 \ft Heb: Siloa ( i banabanaeñey)\f*
\q1 vaho ie ty hivohora’ o kilakila’ndatio.
\q1
\v 11 Vahora’e am-bahe ty borìke’e tarabao,
\q1 naho ty ana-borìke’e am-bahe miloeloe,
\q1 le sinasa’e an-divay o siki’eo,
\q1 naho o saro’eo an-diom-balobok’ ao;
\q1
\v 12 Menae’ ty divay o maso’eo,
\q1 vaho hafotin-dronono ty nife’e.
\q1
\v 13 Hitoetse añolon-driake t’i Zebolone ho fitolian-dakañe,
\q1 hiefetse amy Tsidòne añe.
\q1
\v 14 Borìke maozatse t’Isakare
\q1 miondrek’ añivon-kilankañe roe,
\q1
\v 15 Naheo’e te soa i fitofàñey
\q1 naho te naindoñindoñe i taney,
\q1 aa le nabokoboko’e o soro’eo hinday
\q1 vaho ninjare nitoroñe haba.
\q1
\v 16 Hizaka ondati’eo t’i Dane,
\q1 Kanao mpiamo foko Israeleo.
\q1
\v 17 Ho mereñe an-dalañe eo t’i Dane,
\q1 menarà mandiñe an-dalan-tsileke eo,
\q1 Mpihehetse tomin-tsovala
\q1 Hampitafatsilañelañe i piningi’ey.
\q1
\v 18 Mandiñe ty fandrombaha’o raho
\q1 ry \nd Iehovà\nd*.
\q1
\v 19 Haname i Gade ty fifañosoñañe,
\q1 Fa hihoridaña’e an-tomi’e.
\q1
\v 20 Boak’amy Asere ty mahakama matave,
\q1 hazotso’e ty hafiriam-panjakay.
\q1
\v 21 Renem-panaloke nampidadañe t’i Naftaly,
\q1 mitaroñe razan-tsaontsy.
\q1
\v 22 Tirin-katae mamoa t’Iosefe,
\q1 toran-katae miregorego
\q1 añ’olon-drano manganahana;
\q1 mamokon-kijoly o tora’eo.
\q1
\v 23 Nampioje aze an-kafairañe o mpitàm-paleo;
\q1 Hiniriri’iareo ana-pale fa nalaiñe aze.
\q1
\v 24 Fe nitan-kaozarañe i fale’ey
\q1 vaho nampigañe’ o fitàn-Tsitongerè’ Iakòbeo, o siram-pità’eo,
\q1 Boak’ ao ty Mpiarake, i Lamilami’ Israeley,
\q1
\v 25 hirik’ aman’ Añaharen-drae’o
\q1 mpañimb’azoy,
\q1 naho amy El-Sadai mpitahy azo,
\q1 amo fitahia’ i andikerañe amboneio,
\q1 amo fitahia’ i laleke mandre ambane aoio,
\q1 amo fitahiam-patroa naho hoviñeo.
\q1
\v 26 Maozatse te ami’ty tata’ o vohitse tsy modoo o tatan-drae’oo,
\q1 Pak’ añ’efe’ o haboañe nainai’eo
\q1 ty ho an-kevo’ Iosefe,
\q1 naho añambone’ i naambake\f + \fr 49:26 \ft Ndra: nte-Nazare\f*
\q1 amo rahalahi’eoy
\q1
\v 27 Farasy romotse t’i Beniamine,
\q1 maraiñe re mampibo­tseke ty nitsatsà’e,
\q1 haleñe re mandiva o kinopa’eo.
\p
\v 28 I tsaraeñe rezay ro fifokoa folo-ro’ ambi’ Israele, le i saontsieñey ro nafèn-drae’ iareo t’ie nitata; toe songa nitatae’e an-tata mañeva.
\s1 Ty Havilasi’ Iakòbe
\p
\v 29 Le hoe ty nafè’e am’iereo: Fa antitotse te hifanontoñe am’ ondati­koo raho. Aleveño aman-droaeko an-dakato an-tete’ i Efrone nte-Khete ao
\v 30 amy lakato an-tonda’ i Makpelà, aolo’ i Mamrè, an-tane Kanàne añe, vinili’ i Avrahame reketse tonda amy Efrone nte-Khete ho tanen-donake ho azey.
\v 31 Tao ty nandentehañe i Avrahame naho i Sarà vali’e le ty nandentehañe Ietsàke naho i vali’e Ribkae, vaho tao ty nandeveñako i Leae
\v 32 I tetekey naho i lakato ama’ey ty vinily amo ana’ i Kheteo.
\v 33 Ie nagado’ Iakòbe i nafè’e amo ana’eoy, le naonjo’e am-pandrea’e o fandia’eo le nikofòke fara’e vaho natontoñe am’ ondati’eo.
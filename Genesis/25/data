\c 25
\s1 Nañenga i Ketora t’i Avrahame
\p
\v 1 Nangala-baly indraike t’i Avrahame, i Ketoràe ty tahina’e.
\v 2 Le nisamaha’e t’i Zimràne naho Ioksane naho i Me­dane naho i Mi­diane naho Isbake vaho i Sòahke.
\v 3 Nisamake i Sebà naho i Dedane t’i Joksane. I Asorý ty ana-dahi’ i Dedane, le i Letosý vaho i Leomý.
\v 4 O ana-dahi’ i Midianeo le i Efà naho i Èfere naho i Kanòke naho i Abidà vaho i Eldaa, songa ana’ i Ketorà.
\v 5 Natolo’ i Avrahame am’ Ietsàke iaby ze vara’e.
\v 6 Le tinolo’e ravo­ravo o anan’ tsakeza’eo, ie mbe nive­lo­ñe, le nampifokofokoe’e maniñanañe mb’an-tane atiñanañe añe hisitake am’Ietsàke.
\s1 Ty Havilasi’ i Avrahame
\p
\v 7 Aa le zao o andron-taon-kavelo’ i Avrahame, o niveloma’eo: zato-tsi-fitompolo lim’ amby taoñe.
\v 8 Nipetroke fara’e t’i Avrahame vaho nivilasy an-kasoan-kantera’e, bey naho lifo­tse andro, vaho natontoñe am’ ondati’eo.
\v 9 Naleve’ Ietsàke naho Iesmaèle ana’e amy lakato’ i Makpelày re, amy tonda’ i Efrone, ana’ i Tsò­khare nte-Kheteiy, aolo’ i Mamrè ao,
\v 10 i teteke vinili’ i Avrahame amo nte-Kheteoy. Naleveñe ao t’i Avrahame naho i Sarà vali’ey.
\v 11 Ie añe ty fihomaha’ i Avrahame, le nitahien’ Añahare t’Ietsàk’ ana’e; vaho nimoneñe marine ty vovo’ i Laka’iroý eo t’Ietsake.
\s1 O ana’ Iesmaèleo
\r 1 Ta 1.29-31
\p
\v 12 Intoy o tarira’Iesmaèle, ana’ i Avrahame nasama’ i Khagare nte-Mitsraime, fetrek’ oro’ i Sarà amy Avrahameo.
\v 13 Zao ty tahina’ o ana’ Iesmaèleo, amo tahina’eo, ie toñoneñe amo tarira’eo : le i Nebaote tañoloñolo’ Iesmaèle naho i Kedare, i Adbeèle, i Mibsame,
\v 14 i Mismà, i Domà, i Masà,
\v 15 i Khadade, i Temà, Ietore, i Nafìse, vaho i Kedemà.
\v 16 Izay o ana’ Iesmaèleo naho o tahina’ iareoo amo rova’eo, naho amo kialo’eo, roandriañe folo-ro’ amby o fifokoa’eo.
\v 17 Zato tsy telopolo fito amby taoñe ty halava-havelo’ Iesmaèle, te nikofòke ty fara-pipetro’e naho nivilasy vaho natontoñe am’ondati’eo.
\v 18 Nitoetse boak’e Havilà pak’e Sòre tandrife’ i Mitsraime añe iereo amy fombañe mb’e Asòre mb’eoy. Nidoñe tandrife’ o rahalahi’e iabio re.
\s1 Fanoñona’ i Iesmaele naho Ietsàke
\p
\v 19 Izay ty fanoñona’ Ietsàk’ ana’ i Avrahame.
\s1 I Iakòbe naho i Esave
\p Nisamake Ietsàke t’i Avrahame; le
\v 20 efa-polo taoñe t’Ietsàke te nañenga i Ribkae ana’ i Betoele nte-Arame boake Padan’ arame, raha­vave’ i Labàne nte-Arame.
\p
\v 21 Nihalaly am’ \nd Iehovà\nd* t’Ietsàke ty amy vali’e, ie betsiterake. Tinoi’ \nd Iehovà\nd* i halali’ey vaho niareñe t’i Ribkae. 
\v 22 Nifaniotsiotse an-kovi’e ao o ajajao, le hoe re: Aa naho zao ty ie, ino ty hanoeko? Aa le nimb’eo re nañontane \nd Iehovà\nd*.
\v 23 Le hoe t’\nd Iehovà\nd* ama’e:
\q1 Foko roe ty an-kovi’o ao,
\q1 hiambake ondaty ho samahe’oo;
\q1 Haozatse te ami’ty raike ty raike,
\q1 Vaho hitoroñ’an-jai’e ty zoke’e.
\p
\v 24 Ie tondroke ty andro nisamaha’e, le ajaja hambañe ty an-kovi’e ao.
\v 25 Ni­mena iaby ty zoke te niakatse, hoe nisarom-bolovoloeñe ty sandri’e; le natao’ iereo Esave\f + \fr 25:25 \ft Esave: ty mpitoloñe ndra mpamonitse\f* ty añara’e.
\v 26 Nanonjohy aze i rahalahi’ey; nivontititse an-tomi’ i Esave ty taña’e le natao Iakòbe\f + \fr 25:26 \ft Iakobe: mpitan-tomitse; mpibaliketsake\f* ty añara’e. Enempolo taoñe t’Ietsàke te nahatoly iareo t’i Ribkàe.
\v 27 Nitombo i lahilahy rey, le nimpitsindroke am-bantam-pitañe t’i Esave, mpian-kivoke; fe ondaty saoneñe t’Iakòbe, mpimo­neñe an-kibohotse.
\v 28 Nikokoa’ Ietsàke t’i Esave, amy t’ie nikama o tsindro’eo; fe nikokoa’ i Ribkae t’Iakòbe.
\s1 Naleta’ i Esave ty Hatañoloñoloña’e
\r (Heb 12.16)
\p
\v 29 Teo te nahandro antake t’Ia­kòbe, le nilimpoañe t’i Esave te boak’ an-kivok’ añe.
\v 30 Aa hoe t’i Esave am’ Iakòbe, Anjotso o raha menao, fa midaliendalieñe. (Aa le natao Edome\f + \fr 25:30 \ft Edome: mena\f* ty tahi­na’e.)
\v 31 Hoe t’Iakòbe, Aletaho amako henane ty hataño­loñoloña’o,
\v 32 Hoe t’i Esave, toe hikenkan-draho, inoñe amako ze o hatañoloñoloñañe zao?
\v 33 Hoe t’Iakòbe, Mifantà amako heike. Aa le nifanta ama’e vaho naleta’e am’ Iakòbe i hataño­lo­ñoloña’ey.
\v 34 Le nazotso’ Iakòbe amy Esave ty mofo naho i ahandro antakey; ie nikama naho ninoñe le niongake vaho niribotse mb’eo. Toe nañonjitse i hatañoloñoloña’ey t’i Esave.
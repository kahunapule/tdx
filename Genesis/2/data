\c 2
\s1 Fitofañe\f + \fr 2:0 \ft Heb. \+nd Sabata\+nd* (SBT), boak’ ama’e ty hoe Sabotse (SBT) fitofàñe, ty andro faha-7.\f*
\p
\v 1 Aa le nifonitse ty tane toy naho o likerañeo naho ty fitozantoza’ iareo.
\v 2 Nifoniren’ Añahare ami’ty andro faha-fito i fitoloña’ey, le nitroatse ami’ty andro faha-fito amo hene tolon-draha nanoe’eo;
\v 3 Le nitahien’ Añahare ty andro faha-fito vaho nimasiñe’e, amy te ama’e ro nitroara’e amy ze nitsenèn’ Añahare iaby, hamokara’e ka.
\s1 Soniam-Panokitse Valoha’e
\p
\v 4 Inay ty fanoñonañe o like­rañeo naho ty tane toy amy fañamboarañe iareoy.
\s1 Talily Tovo’e amy Fañamboarañey
\p Tamy sa namboare’ \nd Iehovà\nd* Andria­ñahare ty tane toy naho o likerañeoy
\v 5 naho mbe tsy tan-tane ao ze hataen-kivoke naho taolo’ ty nitiria’ ze ahetse am-patrañe ao, vaho mboe tsy nampahavie’ \nd Iehovà\nd* Andria­ñahare orañe ty tane, fa tsy teo ty ondaty hahava i taney;
\v 6 fe niboahan-jono ty tane ze nahatondra-drano ty ambone’ ty tane toy iaby;
\v 7 le namboare’ \nd Iehovà\nd* Andrianañahare ami’ty lembon-tane t’indaty naho nikofo­ha’e tion-kaveloñe o lalam-pian­tsona’eo vaho ninjare fañova veloñe indatiy.
\v 8 Le nañalahala goloboñe maniñanañe e Edene ao t’\nd Iehovà\nd* Andrianañahare, vaho navotra’e ao indaty namboare’ey.
\v 9 Le nampitirie’ \nd Iehovà\nd* Andrianañahare boak’ an-tane ao ze karazan-katae soa am-pivazohoañe naho mafiry am-pikamañe, le añivo’ i goloboñey ao ty hataen-kaveloñe naho ty hataem-paharendrehañe ty soa naho ty raty.
\p
\v 10 Nikavavàke boak’ Edene ao ty oñe handeñe i goloboñey, ie boak’ ao le nivaky efatse.
\v 11 Pisone\f + \fr 2:11 \ft Pisone: miparaitake \f* ty añara’ ty valoha’e, mañariari’ i hene tane’ Kavilày\f + \fr 2:11 \ft Kavilà: fasiheñe; mifeake firifiry; \f*, ie amam-bolamena;
\v 12 soa ty volamena’ i taney; añe ty bedo­lake\f + \fr 2:12 \ft Liten-katae mañitse, ndra hange.\f* naho ty vato antsetra.
\v 13 Gihone\f + \fr 2:13 \ft Gihone: torahañe; vavatanem-palalàñe\f* ty añara’ i oñe faharoe mitsikarioke era’ i tane Kosiy\f + \fr 2:13 \ft Kose: mainte; o nte-Kosio, Etiopia\f*.
\v 14 Hidiklà\f + \fr 2:14 \ft Idiklà: Ty saka Tigrisy misorotombake\f* ty añara’ i fahateloy ze miary atiñana’ i Asore\f + \fr 2:14 \ft Asore: mpamandroñe; mpisamba\f*; vaho i Perate\f + \fr 2:14 \ft Perate: mitotsake; maha-tobake\f* t’y oñe fah’efatse.
\p
\v 15 Navotra’ \nd Iehovà\nd* Andrianañahare an-Golobo’ i Edene ao indatiy hañalahala naho hañambeñ’ aze.
\v 16 Le hoe ty linili’ \nd Iehovà\nd* Andrianañahare am’indatiy, Azo’o ikamañe ze hene hatae amy goloboñey ao;
\v 17 fe ko ikamà’o ty hataem-paharendrehañe ty soa naho ty raty, fa toe hivetrake irehe ami’ty andro ikama’o aze.
\p
\v 18 Le hoe t’\nd Iehovà\nd* Andrianañahare, Tsy mahasoa indatiy te ho tokañe, hamboarako mpañimba mañeva.
\v 19 Aa le boak’ amo taneo ty namboare’ \nd Iehovà\nd* Andrianañahare ze kila bibin-kivoke, naho ze hene voron-tioke vaho nen­dese’e am’ indatiy hivazoho ze sindre ho tokava’ indatiy aze; aa le ze nitokava’ indatiy ty raha veloñe, le izay ty añara’e.
\v 20 Nimea’ indatiy añarañe ze hene hare naho voron-tioke, vaho ze biby am-patrañe añe iaby; fa naho indatiy, tsy nioniñe ty mpañolotse mañeva aze.
\v 21 Aa le nampifetsaha’ \nd Iehovà\nd* Andria­nañahare am’indatiy ty rotse miheotse, naho ie nirotse le nafaha’e ty pa’e raike vaho nakite’e amy toe’ey ty nofotse. 
\v 22 Nitsene ampela t’\nd Iehovà\nd* Andrianañahare amy rinambe’e añ’ila’ indatiy vaho nasese’e am’indatiy.
\v 23 Le hoe indatiy,
\q1 Itoy henaneo ty taola’ o taolakoo naho ty nofo’ o nofokoo;
\q1 le hatao Rakemba\f + \fr 2:23 \ft Heb. isà\f* re
\q1 amy te lahilahy\f + \fr 2:23 \ft Heb. ìse\f* ro nañakarañe aze.
\p
\v 24 Aa le mienga ty rae’e naho i rene’e t’indaty le mipitek’ ami’ty vali’e vaho nofotse raike iereo.
\v 25 Ie amy zay, songa nitanjaka indatiy naho i vali’ey fe tsy nimeñatse.
\c 48
\s1 I Menasè naho i Efraime
\p
\v 1 Ie roñoñe añe, le nisaontsieñe am’ Iosefe ty hoe, Fa deme’e ty rae’o. Aa le nente’e mindre ama’e ty ana-dahi’e roe, i Menasè naho i Efraime,
\v 2 le nisaon­tsieñe am’ Iakòbe ty hoe, Ingo fa pok’ etoa t’Iosefe ana’o, le nañaly haozaran-dre nitroatse amy fandrea’ey,
\v 3 vaho nanao ty hoe am’ Iosefe, Nañento amako t’i El-Sadai\f + \fr 48:3  \ft Fot 17:1\f* e Loze, an-tane Kanàne añe, ie nitata ahy
\v 4 ami’ty hoe, Inao, hampiraoraoeko rehe vaho hampitom­boeko. Hanoeko foko am-poko, vaho hatoloko amo tarira’oo ty tane toy ho fanañañe tsy ho modo nainai’e.
\p
\v 5 Ie amy zay, ho ahiko t’i Efraime naho i Menasè, i ana’o roe nitoly ama’o an-tane Mitsraime atoy aolo’ ty nimbako mb’ama’o mb’e Mitsraime atoy rey; hambañe ami’ty maha-ahiko i Reòbene naho i Simone;
\v 6 le ho azo ze samahe’o manonjohy iareo, vaho ho volili­eñe ambane’ ty tahina’ o rahalahi’eo iereo amo lova’iareoo.
\v 7 Aa izaho nimpoly boak’e Padana añe, le nihomak’ amako an-tane Kanàne añe t’i Rahkele, an-dalañe eo ie didý tsy nimoake Efràta ao; aa le naleveko añ’olon-dala’ i Efràta eo. (e Betlèkheme zay.)
\p
\v 8 Ie nioni’ Iakòbe i ana’ Iosefe rey, le hoe re, Ia o retiañeo?
\v 9 Hoe t’Iosefe aman-drae’e, Ie o anako natolon’ Aña­hare ahy atoio. Le hoe re, Ehe endeso mb’etoa ho tataeko.
\v 10 Ie amy zao, nitàlo am-pihaino t’Iakòbe ami’ty fahantera’e, tsy nahaisake soa. Aa le navi’ Iosefe marine aze eo iereo le norofa’e vaho niforokokoe’e.
\p
\v 11 Hoe t’Israele am’Iosefe, Tsy nitamako ty hahatrea o tarehe’oo; fa hehe, nampañisahen’ Añahare ahy ka o ana’oo.
\v 12 Le na­kare’ Iosefe añ’ongo’e iereo vaho nampiondrehe’e mb’an-tane ty lahara’e.
\v 13 Rinambe’ Iosefe i roroey, i Efraime am-pità’e havana ho mb’an-kavia’ Israele, le i Menasè am-pità’e havia mb’an-kavana’ Israele vaho nampañarinea’e.
\v 14 Fe nahiti’ Israele ty fità’e havana naho nasampe’e an-doha i Efraime zai’e vaho ty fità’e havia an-doha’ i Menasè, toe nampitivalañe’e o fità’eo ndra te i Menasè ty tañoloñoloña’e.
\v 15 Nitatae’e t’Iosefe, ami’ty hoe:
\q1 Ry Andrianañahare niatrefan-droaeko
\q1 Avrahame naho Ietsàke am-pañaveloañe,
\q1 Ry Andrianañahare namahañe ahy
\q1 ami’ty fiaiko iaby pak’ androany,
\q1
\v 16 Ry anjely namotsots’ ahy
\q1 amy ze fonga haratiañe,
\q1 tahio o ajalahy retoañe,
\q1 le ampitokavo ami’ty añarako,
\q1 naho ami’ty tahina’ i Avrahame
\q1 naho Ietsàke roaeko;
\q1 vaho ampivasiaño an-tane atoy.
\p
\v 17 Ie nioni’ Iosefe te an-doha’ i Efraime ty nampitongoàn-drae’e i fità’e havanay, le tsy ninò’e vaho rinambe’e ty fitàn-drae’e hampi­pitsok’ aze an-doha’ i Efraime ho amy loha’ i Menasèy.
\v 18 Hoe t’Iosefe aman-drae’e, Tsy zay ry raeko! Ano ami’ty raike toy ty fità’o, ie ty tañoloñoloñako.
\v 19 Fe nifoneñe ty rae’e nanao ty hoe, Fantako ry anako, apotako t’ie ho fifokoañe ka, mbore ho ra’elahy. Fe handikoatse aze ty zai’e, fa ho halifora’ o fifeheañeo o tarira’eo.
\v 20 Aa le nitatae’e iereo amy andro zay ami’ty hoe:
\q1 Ihe ty hitatà’ Israele, ami’ty hoe,
\q1 Ehe t’ie hampanahafen’Añahare amy Efraime naho amy Menasè.
\p Aa le najado’e ho lohà’ i Menasè t’i Efraime.
\v 21 Le hoe t’Israele am’ Iosefe, Inao te hikenkan-draho, fe hindre ama’ areo t’i Andrianañahare vaho hampoli’e mb’an-tanen-droae’ areo mb’eo.
\v 22 Tovo’ zay, fa natoloko anjara raik’ ambone’ o rahalahi’oo rehe, i tinavako am-pibarako naho faleko am-pità’ o nte-Emoreoy.
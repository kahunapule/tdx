\c 11
\s1 Ty Rafe-Joalajoala’ i Bavele
\p
\v 1 Ie henane zay, raike ty fivimby naho ty fisaontsi’ ze kila ondaty.
\v 2 Aa ie niombotse boak’ atiñanañe le nandoak’ an-tane atao Sinare naho nanjo motombey vaho nañialo eo.
\v 3 Le nifanaontsy ty hoe: Antao hamboatse birìke oroañe soa. Nisolo vato ty birike’ iareo vaho solin-tane ty fanosoha’e.
\v 4 Le hoe iereo: Antao hañoren-drova naho fitilik’ abo aman-dengo mitio­tiotse an-dikerañe añe vaho hanoeñe tahinañe tika, tsy mone hivarakaike an-tarehe ty tane atoy.
\v 5 Nizotso mb’eo t’\nd Iehovà\nd* hivazoho i rovay naho i fitilik’abo ranjie’ o ana’ ondatioo.
\v 6 Le hoe t’\nd Iehovà\nd*, Hehe t’ie ondaty mitokañe, songa aman-tsaontsy raike, le ingo ty fifotoran-draha’e, ie henaneo tsy eo ty hahasebañe ze safirie’ iereo hanoeñe.
\v 7 Aa le antao hizo­tso mb’eo hañalikàlike ty fivimbi’ iareo tsy hifan­ka­hazo saontsy
\v 8 aa le nampiparatsiahe’ \nd Iehovà\nd* ambone’ ty tane toy iereo vaho nijihetse ty fañoreñañe i rovay.
\v 9 Ie nanoeñe: Bavèle\f + \fr 11:9  \ft Bavele: fifandrakarakañe\f*, amy te navali­tsikota’ \nd Iehovà\nd* ze hene saontsi’ ty tane toy vaho nampiparaitahe’ \nd Iehovà\nd* ambone’ ty tane bey toy iereo.
\s1 Sonia’ i Seme
\p
\v 10 Zay ty fanoñona’ i Seme.
\s1 I Seme pak’amy Avrame
\p Ie roe taoñe añe i fiempoempoañey, le ni-zato taoñe t’i Seme naho nisamake i Arpaksade.
\v 11 Ie nahatoly i Arpaksade t’i Seme le mbe niveloñe 500 taoñe nisamak’ ana-dahy naho anak’ampela.
\p
\v 12 Ie niveloñe 35 taoñe t’i Arpaksade le nisamake i Selake,
\v 13 ie nahatoly i Selake le mbe niveloñe 403 taoñe nisamak’ ana-dahy naho anak’ampela.\f + \fr 11:13  \ft Septoagenta: Oni: Lke 3.35-36; Fot 10.24\f*
\p
\v 14 Ie niveloñe 30 taoñe t’i Selake le nisamake i Evre,
\v 15 ie nahatoly i Evre t’i Selake, le mbe niveloñe 403 taoñe nisamak’ ana-dahy naho anak’ampela.
\p
\v 16 Niveloñe 34 taoñe t’i Evre vaho nisamake i Pelege,
\v 17 ie ­nahatoly i Pelege t’i Evre le mbe nive­loñe 430 taoñe nisa­mak’ ana-dahy naho anak’ ampela.
\p
\v 18 Niveloñe 30 taoñe t’i Pelege vaho nisamake i Rehò,
\v 19 ie nahatoly i Rehò t’i Pelege le mbe niveloñe 209 taoñe nisamak’ ana-dahy naho anak’ ampela.
\p
\v 20 Niveloñe 32 taoñe t’i Rehò vaho nisamake i Seroge,
\v 21 ie nahatoly i Seroge t’i Rehò le niveloñe 207 taoñe nisamak’ ana-dahy naho anak’ampela.
\p
\v 22 Niveloñe 30 taoñe t’i Seroge vaho nisamake i Nakhore,
\v 23 aa naho nahatoly i Nakhore t’i Seroge le niveloñe 200 taoñe nisamak’ ana-dahy naho anak’ ampela.
\p
\v 24 Niveloñe 29 taoñe t’i Nakore te nisamake i Tèrake,
\v 25 aa naho nahatoly i Terake t’i Nakore le niveloñe 119 taoñe nisamak’ ana-dahy naho anak’ ampela.
\p
\v 26 Ie niveloñe 70 taoñe t’i Teràhke le nisamake i Avrame, naho i Nakhore, vaho i Kharane.
\s1 Sonia’ i Terake
\p
\v 27 Zay ty famoliliañe i Teràke.
\s1 i Avrame
\p Nisamake i Avrame naho i Nakhore naho i Kharane t’i Terahke. Le nisamake i Lote t’i Kharane.
\v 28 Ie mbe veloñe i Teràhke Rae’ey le nihomake e Ore’ o nte-Kasdio t’i Kharane, an-tane nisamaha’e ao.
\v 29 Songa nañenga valy t’i Avrame naho i Nakhore. Sarae ty tahina’ i vali’ i Avramey, vaho Milkae, ana’ i Kharane rae’ i Milkae naho Iskà, ty tahina’ ty vali’ i Nakhore.
\v 30 Betsi­terake t’i Sarae, tsy aman’ anake.
\p
\v 31 Ninday i Avrame ana’e naho i Lote ana’ i Kharane, anan’ana’e, vaho i Sarae vinanto’e ampela, vali’ i Avrame ana’e, t’i Terake, vaho nienga i Ore’ o nte-Kasdìo hionjom-b’e Kanàne fe nivotrake e Kharane, vaho nimoneñe ao.
\p
\v 32 Ty andro niveloma’ i Terahke le 205 taoñe. Nihomake e Kharane ao t’i Terahke.
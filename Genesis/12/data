\c 12
\s1 Ty Fikanjiañe i Avrame
\p
\v 1 Hoe t’\nd Iehovà\nd* amy Avrame, Mañaveloa mb’eo; iengao ty tane’o, boak’ amo rolongo’oo naho isitaho ty anjomban-drae’o, vaho mionjona mb’an-tane hatoroko azo añe;
\q1
\v 2 le hanoeko tariratse ra’elahy,
\q1 naho ho tahieko,
\q1 le ho bangoeko ty tahina’o,
\q1 vaho ho fañanintsin-drehe.
\q1
\v 3 Ho tahieko ze mitat’azo
\q1 naho hafàko ze mamatse azo;
\q1 vaho ama’o ro hitahiañe
\q1 ze hene hasavereña’ ty tane toy.
\p
\v 4 Aa le nienga ty amy nitsarà’ \nd Iehovà\nd* t’i Avrame, vaho nindreza’ i Lote. Nifitompolo taoñe lim’amby t’i Avrame te niakatse i Kharane.
\p
\v 5 Nente’ i Avrame t’i Sarae vali’e naho ty ana-drahalahi’e Lote, naho ze vara natonto’e vaho ondaty niazo’e e Kharane iabio, le nionjoñe mb’e Kanàne mb’ eo vaho nandoak’ an-tane Kanàne ao.
\p
\v 6 Niranga i taney t’i Avrame am-para’ te nitoetse e Sikeme amo hatae bei’ i Morèo. An-tane eo henane zay ty nte-Kanàne.
\v 7 Nisodeha amy Avrame t’\nd Iehovà\nd* nanao ty hoe: Hatoloko amo tarira’oo ty tane toy, le teo ty nañoreña’e kitrely am’\nd Iehovà\nd* niheo ama’ey.
\p
\v 8 Nienga re nionjomb’am-bohitse atiñana’ i Betele añe le nañoren-kiboho, ahandrefa’e ty Betele, atiñana’e ty Aý. Teo ty nañoreña’e kitrely am’ \nd Iehovà\nd* vaho nikanjy ty tahina’ \nd Iehovà\nd*.
\v 9 Le mbe nionjoñe mb’amy fañaveloa’e mb’e Nègeve\f + \fr 12:9  \ft Negev: Tane atimo\f* mb’eoy t’i Avrame.
\s1 I Avrame e Mitsraime añe
\p
\v 10 Nimosare i taney, le nizotso mb’e Mits­raime mb’eo hey t’i Avrame nitaveañe añe ty amy fanindria’ i hasalikoañey.
\v 11 Ie fa himoak’e Mitsraime ao, le hoe re amy Sarae vali’e: Inao, apotako ty hasoa vinta’o te isaheñe.
\v 12 Aa naho mahaisak’ azo o nte-Mitsraimeo le: Vali’e iroa , ty ho asa’iareo, naho hañe-doza amako naho hahaen-ko velon-drehe.
\v 13 Ehe, ano ty hoe rahavaveko, hanintsiñako ty ama’o hameloma’o ty fiaiko.
\p
\v 14 Ie niavy e Mitsraime añe t’i Avrame le nioni’ o nte-Mitsraimeo ty hamozohozo’ i rakembay.
\v 15 Ie niisa’ o menafoe’ i Paròo, le nitsiririe’ iareo amy Parò, vaho nasese añ’anjomba’ i Parò ao.
\v 16 Nirambese’e an-talatalasaba ty ama’e t’i Avrame, vaho nanontoñe añondry naho añombe t’i Avrame naho borìke lahi’e, naho mpitoron-dahy naho ampela, naho borìke vave vaho rameva.
\p
\v 17 Fe nampivolevolè’ \nd Iehovà\nd* añ’ angorosy t’i Parò naho ze añ’anjomba’e ao iaby ty amy Sarae, vali’ i Avrame.
\v 18 Aa le kinanji’ i Parò t’i Avrame, le hoe ty asa’e: Ino o nanoa’o ahio. Manakore te tsy natao’o amako t’ie vali’o?
\v 19 Ino ty nanoa’o ty hoe, Rahavaveko? hera ho rinambeko ho valiko? Ie amy zao, ingo i vali’oy rambeso vaho akia!
\v 20 Aa le nafanto’ i Parò amo mpitoro’eo ty Avrame, naho nampionjone’ iereo mb’eo rekets’ i vali’ey vaho ze hene fanaña’e.
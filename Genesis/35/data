\c 35
\s1 Mibalike mb’e Betele t’Iakòbe
\p
\v 1 Le hoe t’i Andrianañahare am’Iakòbe, Miongaha, le mionjona mb’e Betele mb’eo vaho imoneño. Mandranjia kitrely aman’ Añahare nisodehàñe ama’o ie nibioñe an-daharan-joke’o Esave.
\v 2 Aa le hoe t’Iakòbe amy hasavereña’ey naho amo mpiama’e iabio, Apoho ze fonga ndrahare ambahiny ama’ areo, miliova, naho mañova saroñe;
\v 3 vaho antao hionjoñe mb’e Betele mb’eo handranjiako kitrely amy Andrianañahare nanoiñe ahiko an-tsan-kaloviloviako vaho nindre amako amy ze lala-nombàko.
\v 4 Aa le fonga natolo’ iareo am’ Iakòbe o samposampon-draha an-taña’ iereoo naho o kiviro an-dravembia’ iareoo vaho nakafi’ Iakòbe ambane’ ty kile marine’ i Sikeme ao.
\p
\v 5 Ie nañavelo, le fa amo rova mañohoke iareoo ty firevendreveñañe aman’ Añahare, vaho tsy nihoridañe’ iareo o ana Iakòbeo.
\v 6 Nandoake e Loze an-tane-Kanàne ao, toe i Betele, t’Iakòbe, ie naho ondaty nindre ama’e iabio,
\v 7 le nandranjy kitrely eo vaho natao’e ty hoe El-Betele\f + \fr 35:7  \ft El-Betela: Andrianañahare’ i Betela\f* i toetsey amy te teo ty niboahan’ Añahare ama’e amy fibioña’e an-drahalahi’ey.
\v 8 Nihomake eo t’i Deborae, mpiatra’ i Ribkae, vaho naleveñe ambane’ ty kile ambane’ i Betele ao; le nanoe’e Alòne-Bakòte\f + \fr 35:8  \ft Alone-bakote: Kilem-pandalañe \f*.
\p
\v 9 Niboak’ am’ Iakòbe indraike t’i Andrianañahare amy nienga’e i Padan’ arame naho nitata azey,
\v 10 le nanao ty hoe ama’e t’i Andrianañahare: Iakòbe ty añara’o, le tsy hatao Iakòbe ka, fa Israele ty ho tahina’o; aa le natao’e Israele ty tahina’e.
\v 11 Le hoe t’i Andrianañahare ama’e, Izaho ro El-Sadai\f + \fr 35:11  \ft Andria­mpañotroñe, kila lefe’e\f*; mirao­raòa naho mamorohota; hiboak’ ama’o ty foko naho firimboñam-poko, vaho mpanjaka maro ro hiboak’ an-tsandri’o.
\v 12 Le hatoloko azo i tane’ natoloko i Avrahame naho Ietsàke vaho hatoloko amo tarira’o hanonjohy azoo i taney.
\v 13 Aa le nienga aze t’i Andrianañahare, amy toetse nitsara’e ama’ey.
\v 14 Nampitroara’ Iakòbe ajiba i toetse nitsara’e ama’ey, ajiba vato, naho nampidoaña’e enga-rano vaho nañiliña’e solike.
\v 15 Aa le natao Iakòbe ty hoe Betele i toetse nitsaran’ Añahare ama’ey.
\s1 Toly t’i Beniamine, Mihomake t’i Rahkele
\p
\v 16 Nañavelo boak’e Betele iereo, naho didý tsy nipotìtse Efrata te nitsongo t’i Rahkele vaho nisilofe’ ty fañeña’e.
\v 17 Ie añate’ i fitsongoa’ey le hoe i mpiatra’ey ama’e, ko hembañe fa ana-dahy tovo’e toy.
\v 18 Ie ho nirofotse ty arofo’e (toe nihomake), le natao’e Benoný\f + \fr 35:18  \ft Ben-Ony: Anadahim-paoreako\f* ty añara’e, f’ie nitokaven-drae’e Beniamine\f + \fr 35:18  \ft Beniamine: Anam-pitàn-kavana\f*.
\v 19 Aa le nihomake t’i Rahkele le naleveñe an-dalañe mb’e Efrata (i Betlèkheme) ao,
\v 20 vaho nampijadoña’ Iakòbe vatolahy an-kibori’e eo; i vatolahin-kiborin-dRahkele henaney.
\v 21 Nionjom’beo t’Iakòbe vaho nañoreñe ty kiboho’e ambali’ ty fitala­kesañ’ abo’ i Edère ey.
\p
\v 22 Ie nimoneñe amy taney t’Israele, le niheo amy Bilhae, sakezan-drae’e ao t’i Reòbene le niolora’e vaho jinanji’ Israele.
\p Ie amy zao, folo-ro’amby ty ana-dahi’ Iakòbe.
\v 23 O ana’ i Leaeo: i Reòbene (tañoloñoloña’ Iakòbe), i Simone, i Levy, Iehodà, Isakare, vaho i Zebolone.
\v 24 O ana’ i Rahkeleo: Iosefe naho i Beniamine.
\v 25 O ana’ i Bilhae, mpitoro’ i Rahkeleo: i Dane naho i Naftalý.
\v 26 O ana’ i Zilpahe, mpitoro’ i Leaeo: i Gade naho i Asère. Irezay ro ana’ Iakòbe nitoly e Padan’ arame añe.
\s1 Ty Havilasi’ Ietsàke
\p
\v 27 Niheo mb’ aman-drae’e Ietsàke e Mamrè añe t’Iakòbe, an-drova’ i Harbà atao Khebroney, i nañialoa’ i Avrahame naho Ietsàkey.
\v 28 Ie amy zao, zato-tsi-valom-polo taoñe ty ian’ andro’ Ietsàke.
\v 29 Nigadoñe ty fipetro’ Ietsàke le nivilasy vaho natontoñe am’ ondati’eo, androanavy henek’ andro; nandentek’ aze t’i Esave naho Iakòbe ana’e.
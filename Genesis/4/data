\c 4
\s1 Mañe-doza amy Hèbele t’i Kàine
\p
\v 1 Nandrèndreke i Haova, vali’e t’i Dame, le nivesatse naho nisamake i Kàine vaho nanao ty hoe: Nahazoako lahilahy t’\nd Iehovà\nd*.
\v 2 Nisamake indraike re, le i Hèbele zai’e. Nimpihare añondry t’i Hèbele le nimpiava tane t’i Kàine.
\v 3 Ie te indraike, nibanabana ty lengom-boñe’ i taney am’ \nd Iehovà\nd* t’i Kàine,
\v 4 le ninday ty valohan’ ana’ o hare’eo naho ty sabora’e t’i Hèbele. Aa le nitoliha’ \nd Iehovà\nd* t’i Hèbele naho i banabana’ey,
\v 5 fe tsy hinao’e t’i Kàine naho i enga’ey. Niforoforo ami’ty habose’e amy zao t’i Kàine vaho nilonjom-bintañe
\v 6 Inoñe ty iviñera’o hoe t’\nd Iehovà\nd* amy Kàine vaho ino ty mahalonjets’ azo?
\v 7 Tsy hiampokòfañe hao rehe naho toloñe’o ty hiti’e? Aa naho tsy soa ty anoe’o le mangonònoke anjili-dalañe ao ty hakeo milelalela te hahazo azo, f’ie feheo.
\p
\v 8 Nifanaontsy amy Hèbele rahalahi’e t’i Kàine, aa ie nimb’an-teteke mb’ eo, niambotraha’ i Kàine t’i Hèbele naho nañohofa’e loza.
\v 9 Aa le hoe t’\nd Iehovà\nd* amy Kàine, Aia t’i Hèbele rahalahi’o? Tsy fantako, hoe re, mpiambeñ’ an-drahalahiko hao raho?
\v 10 Hoe re: Ino o nanoe’oo? Inao! mitoreo amako boak’ an-tane ao ty feon-dion-drahalahi’o;
\v 11 le fa nafà’ i taney rehe henane zao, ie nanoka-bava handrambe an-taña’o i lion-drahalahi’oy.
\v 12 Aa ie miava tane henane zao le tsy hafoe’e ama’o ty haozara’e; ie ho mpirererere naho mpitralantralañe an-tane atoy.
\v 13 Hoe t’i Kàine am’ \nd Iehovà\nd*, Tsy leoko babeñe o fandilovañe ahio;
\v 14 anindroany Rehe nanao soik’ ahy amo tarehe’ ty tane toio, naho hampietaheñe amy lahara’oy raho, le ho mpiriorio naho mpirererere an-tane atoy, vaho songa hañoho-doza amako ze mifanojeha amako.
\v 15 Le hoe t’\nd Iehovà\nd* ama’e, Aiy! ho valeñe im-pito ze mamono i Kàine; vaho namiloñe i Kàine t’i Andrianañahare tsy ho vonoe’ ze hifanalaka ama’e.
\v 16 Aa le nienga boak’ añatrefa’ \nd Iehovà\nd* t’i Kàine, noly an-tane Rererere\f + \fr 4:16 \ft Heb: Nod\f*, atiñana’ i Edene añe.
\s1 Ty Fitomboa’ Ondatio
\p
\v 17 Nifohi’ i Kàine ty vali’e, le niareñe, nisamake i Kanòke; ie nañoren-drova vaho nitokave’e ami’ty añara’ i Kanoke ana’e.
\v 18 Nisamake Irade t’i Kanoke; le nisamak’ i Mehojaèle t’Irade le nisamak’ i Metosaele t’i Mehojaèle vaho nisamake i Lemeke t’i Metosaele.
\v 19 Nampirafe roe t’i Lemeke; le natao ty hoe Adae ty raike naho i Zilae ty raike.
\v 20 Nisamake Iabale t’i Adae; ie ty raem-pimoneñe an-kibohotse naho mpihare.
\v 21 Natao Iobale ty rahalahi’e, ie ty rae’ o mpititike kararàke naho solio.
\v 22 Nisamake i Tobale-kaine t’i Zilae, ie ty nitsene ze hene haraotse torisìke naho viñe. I Naamae ty rahavave’ i Tobale-kaine.
\q1
\v 23 Hoe t’i Lemek’ amo vali’eo:
\q1 Tsanoño ty feoko ry Adae naho Zilae;
\q1 Ry vali’ i Lemekeo: mitsendreña o entakoo:
\q1 Vinonoko t’indaty nandratse ahy,
\q1 naho ty ajalahy nandafa ahiko.
\q1
\v 24 Aa naho i Kàine ro valeañe im-pito,
\q1 Le toe impitompolo fito amby ka
\q1 t’i Lemeke.
\p
\v 25 Nifohi’ i Dame indraike i vali’ey, le nisamak’ ana-dahy vaho natao’e Sete ty añara’e, fa hoe i rakembay: Fa nanendre anake ho ahy t’i Andrianañahare handimbe i Hèbele vinono’ i Kàine.
\v 26 Nahatoly anake ka t’i Sete, le natao’e Enose ty añara’e. Nifototse amy zay te nikanjy ty tahina’ \nd Iehovà\nd* ondatio.
\s1 Soniam-Panokitse Faharoe\f + \fr 4:26 \ft Toe: Dame avao fe tafara bey\f*
\p izay ty takelam-piantoño’ i Dame.
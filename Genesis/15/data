\c 15
\s1 Ty Fañina amo Nisalalàheñeo
\r Heb. 11.8-10
\p
\v 1 Modo izay le nañento an’ aro­ñaroñe amy Avrame ty tsara’ \nd Iehovà\nd*: Ko hemban-drehe, Avrame. Zaho ro fikalan-defo’o naho tambe’o ra’elahy.
\p
\v 2 Le hoe t’i Avrame, Ry Talè \nd Iehovà\nd*, ino ty ho mea’o ahiko kanao betsiterake, vaho i Elièzere nte-Damaskose ro mpamandroñe ty akibako.
\v 3 Le tinovo’ i Avrame ty hoe: Tsy nimea’o tiry raho; aa le mpandovako i nitoly an-kibohokoy.
\p
\v 4 Le hoe ty tsara’ \nd Iehovà\nd* ama’e: Tsy ie ty ho mpandova’o, fa ty hiboake am-bania’o ao ty ho mpandova’o.
\v 5 Nendese’e alafe ao le nanoa’e ty hoe: Miandrandrà mb’ andikerañ’ eñe vaho iaho o vasiañeo naho lefe’o iaheñe. Le hoe re tama’e, Mira amy zay ty ho tarira’o.
\p
\v 6 Niantofa’e t’\nd Iehovà,\nd* le vinolili’e ho havantañañe ama’e.
\p
\v 7 Hoe ka Re tama’e: Zaho \nd Iehovà\nd* ty nañakatse azo amy Ora’ o nte-Kasdìo hanolorako azo ty tane toa han­dram­besa’o aze.
\v 8 Fa hoe t’i Avrame, Ry Talè \nd Iehovà\nd*, aia ty haharendrehako ty hatò t’ie ho fanañako?
\p
\v 9 Aa le hoe re tama’e: Añendeso ty kiloa telo-ay, naho ty ose-vave telo-taoñe, vaho ty añondri­lahy telo-taoñe, naho ty deho vaho ty ana-boromahilala.
\v 10 Aa le nandesa’ i Avrame naho nisalàhe’e vaho nalaha’e hifañatreke i tampa’e rey fe tsy nisalahe’e o voroñeo.
\v 11 Ie nivotrak’ amy henay o koàkeo le sinoi’ i Avrame añe.
\p
\v 12 Nitsofotse i àndroy, le nilampon-drotse t’i Avrame, vaho ingo nandrongoñe aze ty hamoromoroñañe nampañebahebake.
\v 13 Le hoe Re amy Avrame, Mahafohina an-katò te ho ambahiny an-tane tsy a’ iareo o tarira’oo naho hitoroñe iareo vaho hampisotrieñe efa-jato taoñe.
\v 14 Le ho zakàko i tane mañondevo iareoy vaho hinday vara tsifotofoto t’ie hiakatse boak’ ao.
\v 15 Fa homb’ aman-droae’o mb’eo am-pierañeràñan-drehe vaho haleveñe ami’ty taoñe soa haantetse.
\v 16 Hitampoly atoy iereo ami’ty tariratse fah’ efatse, amy te mbe tsy heneke ty hakeo’ o nte-Emoreo.
\p
\v 17 Ie nimotake i àndroy vaho nimaìeñe, le niheo mb’eo ty valàñe nahatoeñe naho ty foroha nibela niranga añivo o linili’eo.
\v 18 Amy andro zay ty nanoa’ \nd Iehovà\nd* fañina amy Avrame ami’ty hoe, Atoloko amo tarira’oo ty tane hirik’amy saka’ i Mitsraimey pak’ amy oñe jabajabay, i oñe Eofratay;
\v 19 naho o nte-Keneo, o nte-Kenizeo, o nte-Kadmoneo,
\v 20 o nte-Kheteo, o nte-Perizeo, o nte-Rafào,
\v 21 o nte-Emoreo, o nte-Kanàneo, o nte-Girgaseo, vaho o nte-Ieboseo.
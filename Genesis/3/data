\c 3
\s1 ty Hakeo Valoha’e
\r Rom 5.12-21
\p
\v 1 Nahay fañahy mandikoatse ze kila karaza-biby namboare’ \nd Iehovà\nd* Andria­nañahare an-kivok’ ao ty mereñe. Hoe re amy rakembay: Toe nanao ty hoe hao t’i Andrianañahare: Tsy ikama’ areo ze hatae amy goloboñey ao?
\p
\v 2 Hoe ty natoi’ i rakembay amy mereñey: Azo’ay haneñe o voan-katae amy goloboñeio.
\v 3 Fe hoe ty nitsaraen’ Añahare i hatae raik’ anteñateña’ i goloboñey: Tsy ihihinana’ areo vaho tsy ho tsapae’ areo, tsy mone hivetrake.
\p
\v 4 Le hoe ty asa’ i mereñey amy rakembay, Toe tsy hihomake nahareo,
\v 5 fa arofoanan’ Añahare te hibolanake ty fiha­ino’ areo amy andro ikama’ areo aze le ho hambañ’ aman’ Añahare mahafohiñe ty soa naho ty raty.
\p
\v 6 Aa naho nioni’ i rakembay te soa kama­eñe i hatae zay, naho naha­sinda am-pihaino naho hatae ­sala­laeñe kanao mampahilala, le ­nampi­pototse ty voa’e naho ­nikama le nanjo­tsoa’e ka t’i vali’e nindre ama’e, vaho nikama re.
\v 7 Nibeak’ amy zao ty fihaino’ iareo roroe naho naharen­dreke te sambe niboridañe le navitra’ iareo an-­jaitse ty raven-tsakoa vaho nanoa’ iareo kitambe.
\v 8 Jinanji’ iareo ty fiara­ñanaña’ \nd Iehovà\nd* Andria­nañahare, ie nidraidraitse an-goloboñ’ ao naho nitio­tio-drikoñe i àndroy, le nipalitse amo hatae an-goloboñeo indatiy naho i tañanjomba’ey tsy hiatreke am’\nd Iehovà\nd* Andrianañahare.
\v 9 Le kinanji’ \nd Iehovà\nd* Andrianañahare indatiy amy ty hoe: Aia v’iheo?
\v 10 Tinoi’e ty hoe: Tsinanoko amy goloboñey irehe, le nihemban-draho fa nibongy vaho nietake.
\v 11 Le hoe Re: Nivolaña’ ia te ihe ni­halo? Nihinana’o hao i hatae nandra­rako azo tsy ihinanañey?
\v 12 I rakemba natolo’o ho mpiamakoy, hoe indatiy, ie ty nanjotso amako boak’amy hataey vaho nihaneko.
\v 13 Aa le hoe t’\nd Iehovà\nd* Andrianañahare amy rakembay: Inoñ’ o nanoe’oo? Kinalita’ i mereñey, hoe i rakembay, le nihinan-draho.
\v 14 Hoe t’\nd Iehovà\nd* Andrianañahare amy mereñey :
\q1 Amy te ihe nanao zao,
\q1 le fàtse irehe
\q1 amy ze kila hare naho ze hene bibin-kivoke.
\q1 Hilalilaly an-tro’o irehe, le deboke ty ho filintse’o amy ze fonga andro hiveloma’o.
\q1
\v 15 Le hampirafelahieko amy rakembay,
\q1 naho o tarira’oo amy tarira’ey.
\q1 Ho demohe’e ty loha’o
\q1 vaho ho vonotrobohe’o i tomi’ey.
\q1
\v 16 Hoe Re amy rakembay :
\q1 Ho silofeko ty fioremeña’o,
\q1 le hanivontivoñe ty fitsongoa’o,
\q1 t’ie misamak’ anake.
\q1 Ho fañiriña’o ty vali’o, vaho ie ty hifehe azo.
\q1
\v 17 Le hoe ka Re tamy Dame :
\q1 Amy te nihaoñe’o i vali’oy vaho
\q1 nikama’o i hatae nandraràko azoy
\q1 ami’ty hoe : Ko ikama’o;
\q1 le ho hotohotoeko ty ama’o o taneo.
\q1 Le an-kamokorañe ty hikama’o ama’e
\q1 ze hene andro hiveloma’o.
\q1
\v 18 Hitiria’e fatike naho hisatse,
\q1 le hikamae’o ze tirin-traka am-patrañe ao.
\q1
\v 19 Ami’ty liñe’ o lahara’oo ro hikama’o mahakama ampara’ t’ie himpoly an-debok’ ao;
\q1 fa tama’e ty nandrambesañ’ azo,
\q1 lemboke irehe;
\q1 le mb’an-deboke ty himpolia’o.
\p
\v 20 Natao’ indatiy Haova\f + \fr 3:20 \ft Havoa: mpañomey haveloñe\f* ty añara’ i vali’ey, amy t’ie ro rene’ ze hene veloñe.
\v 21 Namboara’ \nd Iehovà\nd* Andria­nañahare saron-kolitse indatiy naho i vali’ey le naombe’e am’iareo.
\p
\v 22 Le hoe t’\nd Iehovà\nd* Andrianañahare, Ingo te ninjare hoe raik’ aman-tika indatiy, maharendreke ty soa naho ty raty. Aa tsy mone hahiti’e ty taña’e hampipototse amy hataen-kaveloñey ka, hikama’e ho veloñe nainai’e;
\v 23 le nampiavote’ \nd Iehovà\nd* Andriañahare amy goloboñe Edeney re handrokake i tane nandrambesañ’ azey.
\v 24 Aa le sinoi’e añe indatiy vaho nampijadoñe’e ke­robe reke-pibara nibela niviombioñe ami’ty atiñana’ i goloboñe Edeney higari­tse ty lala’ i hataen-kaveloñey.
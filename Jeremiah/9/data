\c 9
\q1
\v 1 Ee te tam-babangoañe añe iraho,
\q1 an-kialo’ o mpandroakeo,
\q1 hisitahako ondatikoo,
\q1 hihankañako lavitse!
\q1 Fa songa mpañarapilo
\q1 firimboñam-pamañahy.
\q1
\v 2 Ampibitsohe’ iereo o famele’eo,
\q1 ie ty falem-pandañira’iareo;
\q1 maozatse amy tane’ey iareo,
\q1 fe tsy ami’ty hatò;
\q1 boak’an-draty mb’an-katsivokarañe;
\q1 alik’am’ iereo iraho, hoe t’\nd Iehovà\nd*.
\q1
\v 3 Mifampitaoa ry mpitrao-tanàñeo
\q1 naho ko miato rahalahy;
\q1 fa songa kalitake ty mpilongo,
\q1 vaho sindre mifañosoñe amo mpidramotseo o rañetseo.
\q1
\v 4 Sambe mifamañahy o mpirai-moneñeo,
\q1 tsy mivolan-to,
\q1 nanare’ iereo handañitse o famele’ iareoo; mamoza-batañe ami’ty fikitrohan-draty.
\q1
\v 5 Añivom-pamañahiañe ao ty akiba’o;
\q1 ifoneña’ iareo o fikatramoañeo
\q1 tsy hañaoñe ahy, hoe t’\nd Iehovà\nd*.
\q1
\v 6 Aa le hoe t’\nd Iehovà\nd*’ i Màroy:
\q1 Ho tranaheko iereo,
\q1 ho tsoheko iereo;
\q1 fa ino ka ty ho nanoeko,
\q1 amy anak’ampela’ ondatikoy.
\q1
\v 7 Ana-pale mamono ty famele’ iareo,
\q1 mivola-pitake;
\q1 saontsiem-palie’e filongoañe ty mpiama’e, fe ikinia’e an-troke ao.
\q1
\v 8 Tsy ho liloveko hao iereo ty amy rezay?
\q1 hoe t’\nd Iehovà\nd*;
\q1 tsy ho valèko fate hao
\q1 ty fifelehañe manahak’ itoañe?
\q1
\v 9 Hirovetako naho hangololoihako
\q1 o vohitseo,
\q1 naho handalàko o fiandrazañe
\q1 am-patrambeio,
\q1 fa napoke ho tomontoñe,
\q1 tsy iranga’ ondaty;
\q1 tsy ahatsanoñam-pimàn’ añombe;
\q1 songa niborofotse añe o voron-dikerañeo naho o bibio, nibioñe.
\q1
\v 10 Hanoeko votrem-porompotse t’Ierosalaime, lakatom-panaloke;
\q1 vaho hampangoakoaheko
\q1 o rova’ Iehodào ho po-pimoneñe.
\q1
\v 11 Ia ty mahihitse haharendreke zao?
\q1 Ia ty nitsaram-palie’ \nd Iehovà\nd*, hitalilia’e? Ino ty nampangoakoake i taney
\q1 ho ratraratra tsy firangàñe?
\q1
\v 12 Le hoe t’\nd Iehovà\nd* :
\q1 Amy t’ie nifary i Hàke
\q1 napoko aolo’ iereoy,
\q1 naho tsy nañaoñe ty feoko\f + \fr 9:12 \ft Iir 7:23\f*,
\q1 vaho tsy nañavelo ama’e;
\q1
\v 13 te mone nitsontike
\q1 ami’ty hagàñ’ arofo’ iareo,
\q1 naho amo Baaleo,
\q1 i nañanaran-droae’ iareoy;
\q1
\v 14 aa le hoe t’\nd Iehovà\nd*’ i Màroy,
\q1 i Andrianañahare’ Israeley:
\q1 Ingo hanjotsoako vahontsoy ondaty retoañe,
\q1 vaho hampinomeko ranon’ afero.
\q1
\v 15 Habaratsàko amo fifeheañeo iereo,
\q1 amo tsy nifohi’ iareo naho o rae’ iareoo;
\q1 vaho hampañoridañeko fibara,
\q1 ampara’ te mongoreko.
\q1
\v 16 Hoe t’\nd Iehovà\nd*’ i Màroy: Tsakoreo,
\q1 koiho o rakemba mpandalao, homb’atoy; ampañitrifo o rakemba mahafibekoo,
\q1 hiheo mb’etoa;
\q1
\v 17 Itaentaeño hangoihoy ho antika
\q1 higanaganaha’ o fihainon-tikañeo,
\q1 vaho hikararahan-drano
\q1 o holi-mason-tikañeo.
\q1
\v 18 Fa janjiñe e Tsione ao
\q1 ty feom-pirovetañe:
\q1 Hete! rotsake tika!
\q1 Vata’e salatse, fa nienga i taney tika,
\q1 fa narobake o akiban-tikañeo.
\q1
\v 19 Ehe, janjiño ty tsara’ \nd Iehovà\nd*
\q1 ry rakembao,
\q1 le ampitsendreño o ravembia’ areoo
\q1 ty tsaram-palie’e:
\q1 Songa anaro fangololoihañe
\q1 o anak’ ampela’eo,
\q1 vaho fiojeañe o mpiama’eo.
\q1
\v 20 Fa nizilik’ amo lafinetio ty havilasy,
\q1 nimoak’ añ’anjomban-tikañ’ao,
\q1 ho zamane’e an-dalañe eo
\q1 o anan-tikañeo,
\q1 naho an-kiririsa ao o ajalahio.
\q1
\v 21 Isaontsio: Hoe t’\nd Iehovà\nd*—
\q1 Hiforetrake hoe taik-ombe amontoñe ey
\q1 ty lolo’ ondatio,
\q1 naho manahake ty voton-tsako
\q1 nipoke boak’an-taña’ i mpanatakey,
\q1 vaho tsy eo ty hanontoñe.
\q1
\v 22 Hoe t’\nd Iehovà\nd*:
\q1 Ee te tsy hirenge ami’ty hihi’e
\q1 ty mahihitse,
\q1 naho tsy hisenge ty haozara’e
\q1 ty maozatse,
\q1 vaho tsy hiebotsebotse ami’ty vara’e
\q1 ty mpañaleale.
\q1
\v 23 F’ie zao ty hirengea’ ty mpirenge:
\q1 t’ie maharendreke naho mahafohiñ’ ahiko, te Izaho \nd Iehovà\nd*,
\q1 Mpanolots’ arofo naho ty hato,
\q1 vaho ty havantañañe an-tane atoy;
\q1 fa irezay ty teako, hoe t’\nd Iehovà\nd*.
\q1
\v 24 Ingo, ho tondroke ty andro,
\q1 hoe t’\nd Iehovà\nd*, te ho fonga liloveko
\q1 o sinavatse mboe tsy sinavatseo.
\q1
\v 25 I Mitsraime naho Iehodà,
\q1 naho i Edome, naho o ana’ i Amoneo naho i Moabe\f + \fr 9:25 \ft Moabe: boak’ aman-drae’e\f*,
\q1 vaho ze hene mpimoneñe am-patrambey añe mpañitsike ty maròy
\q1 añ’ilam-panda’e eo;
\q1 fa songa tsy sinavatse o fifeheañeo,
\q1 sindre tsy sinavatse añ’arofo ao
\q1 ty anjomba’ Israele.
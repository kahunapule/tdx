\c 2
\p
\v 1 Le niheo amako ty tsara’ \nd Iehovà\nd*, nanao ty hoe:
\v 2 Akia mikoiha an-dravembia’ Ierosalaime ao ty hoe:
\q1 Hoe t’\nd Iehovà\nd*:
\q1 tiahiko ty hatea’ i hatora’oy,
\q1 ty fikokoa’o, ihe nienga-vao;
\q1 i fireketa’o amako an-dratraratray
\q1 an-tane mboe tsy nitongisañe añe.
\q1
\v 3 Niavake am’ \nd Iehovà\nd* t’Israele,
\q1 ty lohavoan-kavokara’e;
\q1 hanan-kakeo ze mampibotseke ama’e
\q1 hankàñe ty hizò iareo, hoe t’\nd Iehovà\nd*.
\q1
\v 4 Mijanjiña ty tsara’ \nd Iehovà\nd*,
\q1 ry anjomba’ Iakobe\f + \fr 2:4 \ft Iakobe: Tomitse; Gegeañe hahazoañe\f*, naho
\q1 ry hene fifokoan’anjomba’ Israele;
\q1
\v 5 Hoe t’\nd Iehovà\nd*:
\q1 Ino ty tsi-havañonañe nizoe’
\q1 o roae’ areoo amako,
\q1 kanao nihankaña’e,
\q1 naho nañorike ty tsy jefa’e,
\q1 vaho nifotsake ho kafoake?
\q1
\v 6 Mbore tsy nanao ty hoe iereo:
\q1 Aia t’\nd Iehovà\nd* nanese antika niakatse
\q1 an-tane Mitsraime\f + \fr 2:6 \ft Egipte: Mpamorekeke, mampisotry\f*,
\q1 niranga i fatram-beiy,
\q1 i tanen-diolio naho koboñey,
\q1 i tanem-paosa an-talinjon-kavilasiy,
\q1 tane mb’e lia’e tsy nitsahe ‘ondaty,
\q1 vaho tsy fimoneña’ ty ana’ ondaty.
\q1
\v 7 Nendesako mb’an-tane mamokatse,
\q1 hikama’ areo ty hasoa’e;
\q1 fa ie nizilik’ ao te mone tiniva’ areo i tanekoy,
\q1 vaho vineta’ areo i lovakoy.
\q1
\v 8 Tsy nanao ty hoe o mpisoroñeo:
\q1 Aia t’\nd Iehovà\nd*?
\q1 Namoea’ o mpamandroñe Hàke iabio raho,
\q1 nandilatse ahy o mpiarakeo\f + \fr 2:8 \ft Iir 10:21, 12:10-11, 50:6-7\f*,
\q1 nitoky añamy Baale\f + \fr 2:8 \ft Baale: Talè, Tompo\f* o mpitokio,
\q1 vaho nañorike raha tsy vara.
\q1
\v 9 Aa le hiatreatreako, hoe t’\nd Iehovà\nd*,
\q1 vaho hatreatrèko o anan’ana’ areoo.
\q1
\v 10 Mitsahà mb’an-tokonosen’
\q1 te-Kitìmeo\f + \fr 2:10 \ft Kitime: mamolake; mamonodroboke kedeke; volamena;\f* añe naho mandrendreha
\q1 naho ampañitrifo mb’e Kedare\f + \fr 2:10 \ft Kedare: hamoromoroñañe, hontoke\f* mb’eo
\q1 vaho mitsoeha,
\q1 hera ho oni’ areo te fa teo, o hoe zao:
\q1
\v 11 Tane aia ty nañova o ‘ndrahare’eo,
\q1 ie toe ‘ndrahare tsie avao?
\q1 fe nasolo’ ondatiko raha tsy manjofake ty enge’ iareo.
\q1
\v 12 Ilatsao ry likerañeo,
\q1 minevenevèra naho mijehàra,
\q1 hoe t’\nd Iehovà\nd*.
\q1
\v 13 Nanao hakeo roe ondatikoo:
\q1 Nifarie’ iareo raho,
\q1 i Rano Veloñe\f + \fr 2:13 \ft Jao 4:10,11, 7:38\f* migoangoañey,
\q1 hihalia’iareo kadaha,
\q1 kadaha señake tsy mahatan-drano.
\q1
\v 14 Ondevo hao t’Israele?
\q1 Fetrek’oro hao?
\q1 Aa le ino ty idohirañ’ aze?
\q1
\v 15 Fa nitroñe ama’e o liona tora’eo,
\q1 nipoña-peo hampangoakoak’ i tane’ey,
\q1 kòake iaby o rova’eo,
\q1 tsy amam-pimoneñe.
\q1
\v 16 Hinara’ o ana’ i Nofe\f + \fr 2:16 \ft Nofe: papin-tantele; ze mitsopatsopake\f*
\q1 naho i Tak’penkeseo\f + \fr 2:16 \ft Tak’penkese: fanjiziañe mietake\f* ty hevo’o.
\q1
\v 17 Tsy zao hao ty tali’ i raha zay,
\q1 te naforintse’o t’\nd Iehovà\nd*
\q1 Andrianañahare’o,
\q1 i niaolo azo amy lalañeiy.
\q1
\v 18 Ino mb’arè ty atao’o an-dalam-b’e Mitsraime añe,
\q1 hitohoke ty ranon-tSikore\f + \fr 2:18 \ft Sikore: Hamainte’e\f* hao?
\q1 Ino ka ty hanoe’o an-dalañe mb’e Asore mb’eo, he hitrinike i ranon-tSàkay hao?
\q1
\v 19 Ty halò-tsere’o avao ty hitrevok’ azo,
\q1 naho hañendak’ azo ty fidisa-voli’o;
\q1 mahaoniña arè, vaho mahaisaha
\q1 te raha raty naho mafaitse
\q1 ty fitsambolitio’o an’ Andrianañahare’o,
\q1 naho te tsy ama’o
\q1 ty fañeveñañe Amako,
\q1 hoe t’i Talè, \nd Iehovà\nd*’ i Màroy.
\q1
\v 20 Fa pinozako haehae ty joka’o,
\q1 rinafadrafako o vahotseo,
\q1 le hoe rehe: Tsy ho toroñeko, te mone nandrea’o vaho nanao hakarapiloañe ambone’ ze hene haboañe
\q1 naho ambane’ ze fonga hatae mandrevake
\q1
\v 21 Ie naketsako am-bahem-panjàka,
\q1 toe am-boa’e soa do’e;
\q1 inom-barè ty nifotera’o ho hatae
\q1 tsy jefa’e, ho vahe alik’amako?
\q1
\v 22 Aa ndra te ihe mikitroñe an-kilìny,
\q1 vaho milipotse an-tsavony ao,
\q1 mboe komatrao amako o tahi’oo,
\q1 hoe t’i Talè, \nd Iehovà\nd*.
\q1
\v 23 Aa vaho ino ty atao’o ty hoe:
\q1 Tsy aman-kila raho, izaho tsy nihitrike
\q1 mb’amo Baaleo?
\q1 Isao ty sata’o am-bavatane ao,
\q1 mahafohina o anoe’oo;
\q1 kiloan-drameva malisa rehe,
\q1 manivalativala o lala’eo;
\q1
\v 24 tamanam-birike lý zatse am-patrañe ao,
\q1 mañantson-tioke am-pañirian-tro’e,
\q1 ia ty mahafikalañe i fitongoña’ey?
\q1 Tsy ho mokotse ty mipay aze,
\q1 ho oni’ iareo amy fivola’ey.
\q1
\v 25 Tano o fandia’oo tsy ho afa-kana,
\q1 ty tretra’o tsy haran-drano;
\q1 fe hoe rehe:
\q1 Tsy aman-ko tamaeñe, Aiy!
\q1 amy te nikoko ambahiny raho,
\q1 le tsy mete tsy heañeko.
\q1
\v 26 Hambañe ami’ty hasalara’
\q1 ty mpikizo, ie tendreke,
\q1 ty hameñara’ ty anjomba’ Israele:
\q1 ie naho o mpanjaka’eo, o roandria’eo,
\q1 o mpisoro’eo, vaho o mpitoki’eo.
\q1
\v 27 Ie manao ami’ty hatae ty hoe:
\q1 Raeko rehe, naho ami’ty vato:
\q1 Ihe ty niterak’ ahy,
\q1 toe nampiatre-boho amako iereo
\q1 fa tsy ty laharañe;
\q1 fe an-tsa maha am-poheke
\q1 ro hanoa’iareo ty hoe:
\q1 Miongaha, rombaho zahay.
\q1
\v 28 Aia heike o ­‘ndrahare tsinene’o
\q1 ho azoo? Angao hiongake iereo,
\q1 naho mete handrombak’ azo
\q1 an-tsan-kankà’o ao;
\q1 fa mira ami’ty hamaro’ o rova’oo
\q1 ty ndrahare’o, ry Iehodà.
\q1
\v 29 Akore t’ie miatreatre ahiko?
\q1 Ie fonga nanao hakeo amako,
\q1 hoe t’\nd Iehovà\nd*.
\q1
\v 30 Tsy jefa’e ty nandafàko o ana’ areoo,
\q1 ie tsy mete avohotse;
\q1 toe nabotsem-pibara’ areo
\q1 o mpitoki’areoo,
\q1 hoe namotsahan-diona.
\q1
\v 31 Ry tariratseo, inao ty tsara’ \nd Iehovà\nd*:
\q1 Nifatram-bey am’ Israele hao raho?
\q1 ndra tane migobon-kaiem-bey?
\q1 Ino ty atao’ ondatikoo ty hoe:
\q1 Votsotse zahay; tsy homb’ama’o ka?
\q1
\v 32 Handikofa’ ty somondrara hao
\q1 o rava’eo, ndra ty enga-vao o saro’eo?
\q1 Fe haliño’ ondatikoo
\q1 andro tsy fotofoto raho.
\q1
\v 33 Ino ty ihamina’o
\q1 ty lalam-pipaia’o koko?
\q1 Toe nanare’o amo sata-rati’oo ka
\q1 o kalalijakeo.
\q1
\v 34 Mbore oniñe an-jipo’o ao
\q1 ty liom-piai’ o rarake vañoñeo;
\q1 tsy nirendre’o t’ie niboroboñake ama’o;
\q1 ie amy hoe rezay
\v 35 manao ty hoe:
\q1 Izaho tsy aman-kakeo;
\q1 fa mitolik’ amako ty haviñera’e—
\q1 ingo mikai-jaka amako rehe
\q1 ami’ty atao’o ty hoe:
\q1 Tsy aman-tahin-draho.
\q1
\v 36 Ie mikanifokanifoke avao
\q1 ami’ty fiovà’o lalañe;
\q1 Toe ho salare’ i Mitsraime ka
\q1 manahake ty hameñara’o amy Asore.
\q1
\v 37 Boak’ atoy ty hiakara’o,
\q1 taña-mitan-doha;
\q1 fa napo’ \nd Iehovà\nd* o niatoa’oo,
\q1 vaho tsy hiraorao am’ iereo rehe.
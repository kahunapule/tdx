\c 19
\p
\v 1 Hoe t’\nd Iehovà\nd*: Miviliaña zonjo-tane raike amy mpanao valàñe-taney, le min­desa roandria’ ondatio, naho zokem-pisoroñe;
\v 2 vaho mionjona mb’am-bava­tane’ i Ben-Hinome, mb’am-pimoahañe an-dalambey atiñanam-b’eo, le saontsio eo o tsara ho taroñeko ama’oo,
\v 3 ami’ty hoe:
\q1 Janjiño ty tsara’ \nd Iehovà\nd*,
\q1 ry mpanjaka’ Iehodào,
\q1 naho ry mpimone’ Ierosalaimeo;
\q1 hoe t’\nd Iehovà’\nd* i Màroy,
\q1 Andrianañahare’ Israele:
\q1 Ingo fa hampombako hankàñe
\q1 ty toetse toy, hampitsantsàñe
\q1 ze fonga ravembia hijanjiñe aze;
\q1
\v 4 amy te naforintse’ iereo raho,
\q1 naho nampialihe’ iereo ty toetse toy,
\q1 naho nañemboke tsotse
\q1 aman-drahare ila’e
\q1 tsy nifohi’ iereo ndra o roae’ iareoo,
\q1 ndra o mpanjaka’ Iehodào;
\q1 nilipore’ iereo lio-màliñe ty toetse toy;
\q1
\v 5 le nandranjia’ iareo tamboho t’i Baale, hamorototo o ana’ iareoo añ’afo ao
\q1 ho soroñañe amy Baale;
\q1 ie tsy nililieko, tsy nitaroñako
\q1 naho tsy nimoak’am-pitsakoreako ao.
\q1
\v 6 Aa le ho tondroke ty andro,
\q1 hoe t’\nd Iehovà\nd*,
\q1 te tsy ho tokaveñe ty hoe Tofete
\q1 ty toetse toy, ndra ty hoe
\q1 Vavatanen’ ana’ i Hinome,
\q1 te mone ty Vavatanem-panjamanañe;
\q1
\v 7 Le ho koaheko ami’ty toetse toy
\q1 ty fanoroan-keve’ Iehodà
\q1 naho Ierosalaime;
\q1 le hampikorovoheko fibara
\q1 añ’atrefa’ o rafelahi’ iareoo,
\q1 naho am-pità’ o mipay ty fiai’ iareoo;
\q1 vaho ho fahanako ami’ty lolo’ iareo o voron-dikerañeo
\q1 naho o bibi’ty tane toio;
\q1
\v 8 naho hanoeko halatsañe ty rova toy,
\q1 naho fikosihañe;
\q1 le hene ho vereñe ze miary eo vaho
\q1 hikosìke ty amo hekoheko iabio;
\q1
\v 9 le hampikamaeko iareo
\q1 ty sandri’ o ana-dahi’eo naho
\q1 ty nofo’ o anak’ampela’eo,
\q1 naho songa hikama ty nofo’ o rañe’eo, amy fañarikatohañey naho amy fanjirañey, vaho amy haloviloviañe hanoe’ o rafelahi’e mipay ty fiai’ iareooy.
\p
\v 10 Ie amy zao, jeñaho am-pahaisaha’ indaty mindre ama’o rey i zonjoñey,
\v 11 vaho ano ty hoe:
\q1 Hoe t’\nd Iehovà’\nd* i Màroy:
\q1 Hanahake zay ty hampidemohako
\q1 ondaty retoa naho ty rova toy,
\q1 hambañe ami’ty fampijeñafañe
\q1 ty zonjòm-panao valàñe tane,
\q1 t’ie tsy ho lefe amboareñe ka;
\q1 le halenteke e Tofete ao iereo
\q1 amy t’ie tsy ho aman-tanem-pandeveñañe.
\q1
\v 12 Zay ty hanoako ami’ty toetse toy,
\q1 hoe t’\nd Iehovà\nd*,
\q1 naho amo mpimone’eo,
\q1 soa te hampanahafeko amy Tofete
\q1 ty rova toy,
\q1
\v 13 le ho hambañe amy Tofete
\q1 o anjomba’ Ierosalaimeo, naho
\q1 o anjombam-panjaka’ Iehodà fa vinetao,
\q1 toe ze hene anjomba nañemboke amo valobohòn-dikerañeo,
\q1 vaho nidoañañe enga-rano
\q1 amo ‘ndrahare ila’eo.
\p
\v 14 Ie pok’eo boake Tofete t’Iirmeà, amy nañiraha’ \nd Iehovà\nd* aze hitoky; le nijohañe an-kiririsa’ i anjomba’ \nd Iehovà\nd*y eo nanao ty hoe am’ondaty iabio:
\v 15 Hoe t’\nd Iehovà’\nd* i Màroy, Andrianañahare’ Israele: Oniño te hafe­tsako ami’ty rova toy naho amo tanà’e iabio o haliforan-kankàñe nitseizakoo; amy t’ie nampigan-kàtoke, tsy nijanjiñe o entakoo.
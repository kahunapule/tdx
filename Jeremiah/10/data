\c 10
\q1
\v 1 Inao ty entañe tsarae’ \nd Iehovà\nd*
\q1 ama’ areo ry anjomba’ Israeleo;
\q1
\v 2 Hoe t’\nd Iehovà\nd*:
\q1 Ko mizatse ami’ty sata’ o fifeheañeo,
\q1 vaho ko hakahaka’areo o vilon-dikerañeo; ndra te ampifimpìñe’e o kilakila’ ndatio.
\q1
\v 3 Toe kafoak’ avao o sata’ondatioo;
\q1 amy te hatae finira añ’ala ao
\q1 ty fitoloñam-pitàm-pandranjy
\q1 am-pekoñe.
\q1
\v 4 Ihamina’ iareo volafoty naho volamena
\q1 ampireketa’iareo fati-biñe
\q1 ami’ty ana-bato, tsy hitroetroe.
\q1
\v 5 Hoe bodan-katae
\q1 najadoñe antetem-bazavo ao,
\q1 tsy mivolañe, tsy mete tsy tintineñe
\q1 vaho tsy mahay mitsontike.
\q1 Ko ihembaña’ areo,
\q1 fa tsy mete manao raty izay,
\q1 vaho tsy ama’e ty manao soa.
\q1
\v 6 Tsy eo ty mañirinkiriñ’ Azo r’\nd Iehovà\nd*
\q1 Jabahinake irehe; vaho mitiotiotse
\q1 an-kaozarañe i tahina’oy.
\q1
\v 7 Ia ty tsy hañeveñe ama’o,
\q1 ry mpanjaka’ o fifeheañeo?
\q1 Toe mañeva Azo;
\q1 fa tsy eo ty mañirinkiriñe Azo amo hene mahihitse amo fifelehañeo
\q1 naho amo borizà’iareo iabio.
\q1
\v 8 Toe fonga votro mineñe,
\q1 ie foto-katae ty fañòhan-kafoa’e;
\q1
\v 9 Nendeseñe boake Tarsise\f + \fr 10:9 \ft Tarsise: fitsakoreañe; fihotsohotsoañe\f* añe,
\q1 ty volafoty pinepèke,
\q1 naho hirik’ Ofaze\f + \fr 10:9 \ft Ofaze: volamena ki’e\f* añe ty volamena,
\q1 ty satam-pitsene naho
\q1 satam-pitam-pitolom-bolamena;
\q1 manga naho malomàvo ty saro’iareo;
\q1 sata’ o mahimbañeo.
\q1
\v 10 Fe \nd Iehovà\nd* ro Andrianañahare to,
\q1 Ie t’i Andrianañahare veloñe,
\q1 naho t’i Mpanjaka nainai’e;
\q1 miezeñezeñe ty tane toy,
\q1 ami’ty haviñera’e
\q1 vaho tsy leo’ o kilakila’ ndatio
\q1 ty fifomboa’e.
\q1
\v 11 Hoe ty ho saontsie’o am’ iereo:
\q1 Ho modo an-tane atoy
\q1 naho ambanen-dikerañe ao
\q1 o ‘ndrahare tsy namboatse
\q1 o likerañeo naho ty tane toio.
\q1
\v 12 Ie namboatse ty tane toy
\q1 amy haozara’ey,
\q1 Ie nampijadoñe ty voatse toy
\q1 amy hihi’ey
\q1 vaho Ie nandafike o likerañeo
\q1 amy faharofoana’ey;
\q1
\v 13 I fiarañanaña’ey
\q1 le ikoboboahañe o ranon-dikerañeo,
\q1 naho mampionjoñe ty evoñe
\q1 añ’olo-ty tane toy;
\q1 amboara’e ampiñe o orañeo,
\q1 vaho ampiakare’e an-driha’e ao i tiokey;
\q1
\v 14 Songa tembo ondatio, tsy aman-kilala,
\q1 sindre ampisalareñe ty amo samposampon-draha’eo
\q1 ty mpitolom-bolamena,
\q1 remborake o sare natrana’eo,
\q1 tsy aman-kofòke.
\q1
\v 15 Kafoake irezay, satam-pamerevere;
\q1 hiambotraha’ ty fandrotsahañe
\q1 amy androm-pitilihañey.
\q1
\v 16 Tsy hoe izay t’i Anjara’ Iakobe;
\q1 Ie ty Mpañoreñe ze he’e,
\q1 naho kobain-dova’ey t’Israele,
\q1 \nd Iehovà\nd*’ i Màroy ty tahina’e.
\q1
\v 17 Ahoroño amo taneo ty harao’ areo,
\q1 ry mpifeake amy arikatokey.
\q1
\v 18 Fa hoe t’\nd Iehovà\nd*:
\q1 Hehe te ho pilereko an-tane atoy
\q1 henaneo o mpimone’ i taneio,
\q1 le ho fihineko, haharendreha’ iareo.
\q1
\v 19 Hankàñe amako ty fanaintaiñako!
\q1 Leveleve ty fereko; fe hoe iraho:
\q1 Toe hasilofeñe toy, tsy mete tsy ifeahako.
\q1
\v 20 Rotsake i kivohokoy, tampake iaby o tali’eo;
\q1 fonga nienga ahy o anakoo, tsy ao;
\q1 tsy eo ka ty handafike i kibohokoy,
\q1 naho hampitroatse o efe’eo.
\q1
\v 21 Fa votro o mpiarak’añondrio,
\q1 tsy nañontane \nd Iehovà\nd*;
\q1 aa le tsy miraorao,
\q1 vaho miparaitak’ añe o añondri’ iareoo\f + \fr 10:21 \ft Iir 2:8, 12:10-11, 50:6-7, Iek 34:1-23, Ti II 4:3-4, Pe II 2:1-22\f*.
\q1
\v 22 Inao ty talily, Hehe te mb’etoa,
\q1 ty fikoraham-bey
\q1 boak’an-tane avaratse añe,
\q1 hampangotomomoke
\q1 o rova’ Iehodào,
\q1 ho fimoneñam-panaloke.
\q1
\v 23 Ry \nd Iehovà\nd*,
\q1 apotako te tsy am’ ondatio ty fombà’e;
\q1 tsy am’ondaty mpañaveloo
\q1 ty hanehake o fandia’eo.
\q1
\v 24 Endaho iraho, ry \nd Iehovà\nd*,
\q1 le an-katò;
\q1 tsy ami’ty filoroloroa’o
\q1 hera hampiminjikio’o.
\q1
\v 25 Adoaño amo kilakila’ ondaty tsy mahafohiñe Azoo ty haviñera’o,
\q1 naho amo fifokoa tsy mikanjy i tahina’oio\f + \fr 10:25 \ft Sab 11:4, Mik 4:5\f*;
\q1 fa nabotse’ iareo t’Iakobe,
\q1 eka vinaza’ iareo naho nagedra’ iareo,
\q1 vaho nampangoakoahe’ iareo
\q1 i fimoneña’ey.
\c 17
\q1
\v 1 Fa sinokitse am-panokiram-by
\q1 ty hakeo’ Iehodà,
\q1 safira masioñe ty loha’e,
\q1 pinatetse an-takelan’arofo’ iareo,
\q1 naho ami’ty tsifan-kitreli’ iareo eo.
\q1
\v 2 Ie tiahi’iereo o ana’ iareoo,
\q1 le ho tiahi’iareo ka ty kitreli’ iareo
\q1 naho o Asere’ iareo
\q1 añ’ila’ ze hatae antsetra an-kaboañe eio.
\q1
\v 3 O ry vohiko an-kivoke ey,
\q1 hatoloko ho fikopake o fanaña’oo
\q1 naho ze fonga vara’o,
\q1 rekets’ o toem-pisoroña’o amo haboañe manitsike ty tane’oo.
\q1
\v 4 Le ihe, toe o vata’oo,
\q1 ro hapitsok’ amy lova natoloko azoy;
\q1 vaho hampitoroñeko o rafelahi’o
\q1 an-tane tsy fohi’oo;
\q1 amy te namiaña’o afo
\q1 hilebaleba nainai’e ty an-doak’oroko ao,
\q1
\v 5 Hoe ty nafè’ \nd Iehovà\nd*:
\q1 Fatse t’indaty miato ama’ ondaty,
\q1 naho manao ty nofotse ho haozara’e,
\q1 vaho misitak’ am’ \nd Iehovà\nd* ty arofo’e.
\q1
\v 6 Ho hambañe ami’ty rongoñe
\q1 an-dratraratra añe,
\q1 tsy ho oni’e ty fitotsaha’ ty soa;
\q1 amy te himoneña’e ty paimpaiñe
\q1 an-diolio añe,
\q1 an-tane sira tsy amam-pimoneñe.
\q1
\v 7 Haha t’indaty miato am’\nd Iehovà\nd*;
\q1 naho\nd Iehovà\nd* ro fiantofa’e.
\q1
\v 8 Hanahake ty hatae namboleñe
\q1 añ’olon-drano eo re,
\q1 mamelatse o vaha’eo marine rano ao,
\q1 ie tsy ho tendre-tariñandroke,
\q1 fa handrevake o rave’eo;
\q1 naho tsy ho mahimahin-dre an-taom-paosa, vaho le lia’e tsy hijihetse o voa’eo.
\q1
\v 9 Milikoatse ze he’e
\q1 ty famañahia’ o arofoo\f + \fr 17:9  \ft  Rzs 11:20, 17:20, Iir 7:24, 18:12, 23:17, \f*,
\q1 losotse ty hasilo’e—
\q1 ia ty mahafohiñe aze?
\q1
\v 10 Zaho \nd Iehovà\nd* ty mpitsikarak’ arofo,
\q1 mpitsò-troke,
\q1 mpanambe ondatio mira amo sata’eo,
\q1 tsahatse ty havokara’ o fitoloña’eo.
\q1
\v 11 Hambañe amo hatrakatrake mamana
\q1 anake tsy natera’eo,
\q1 ty manontom-bara tsy an-kahiti’e;
\q1 hieng’ aze irezay añivo’ o andro’eo,
\q1 ie ho dagola ampara’e.
\q1
\v 12 Ry fiambesan-engeñe
\q1 nonjoneñe tam-baloha’e añe,
\q1 ry toe’ay miavakeo,
\q1
\v 13 ry fitamà’ Israeleo, ry \nd Iehovà\nd*!
\q1 Hene ho salatse ze mieng’Azo;
\q1 ho sokireñe an-tane eo
\q1 ze mivik’ ama’o,
\q1 amy te naforintse’ iareo t’\nd Iehovà\nd*,
\q1 loharano veloñey\f + \fr 17:13  \ft  Iir 2:13\f*.
\q1
\v 14 Afaho ry \nd Iehovà\nd* le ho jangan-draho;
\q1 rombaho vaho ho rombake;
\q1 amy te Ihe ro fandrengeako.
\q1
\v 15 Inao ty fatao’ iareo amako:
\q1 Aia ty tsara’ \nd Iehovà\nd*,
\q1 ampombao mb’etoa henaneo.
\q1
\v 16 Fa naho zaho, tsy nalisa hisitake
\q1 ami’ty maha-piarak’ahy ama’o;
\q1 tsy nirieko ka ty andron-kankàñe;
\q1 arofoana’o te nalange añatrefa’o eo
\q1 ze niakatse an-tsoñiko.
\q1
\v 17 Ko mampitsololòke ahy,
\q1 amy te Ihe ro fipalirako
\q1 añ’andron-kankàñe.
\q1
\v 18 Ee te ho salareñe o mampisoañe ahy,
\q1 fe ko ampisalaren-draho;
\q1 ee te hembereñe iereo,
\q1 fe ko ampisosoren-draho,
\q1 aseseo am’iereo ty andron-kekoheko,
\q1 vaho rotsaho an-drotsake roe.
\q1
\v 19 Hoe t’\nd Iehovà\nd* amako:
\q1 Akia, mijohaña an-dalambei’
\q1 o ana’ ondatio,
\q1 am-piziliha’ o mpanjaka’ Iehodào
\q1 naho am-piengà’ iareo eo,
\q1 naho amo lalambei’ Ierosalaimeo;
\q1
\v 20 vaho isaontsio ty hoe:
\q1 Janjiño ty tsara’ \nd Iehovà\nd*
\q1 ry mpanjaka’ Iehodà, naho
\q1 ry Iehodà iaby, naho
\q1 ry hene mpimone’ Ierosalaimeo,
\q1 ze fonga mimoak’ an-dalam-bey retoañe:
\q1
\v 21 Hoe t’\nd Iehovà\nd*: Mitaoa!
\q1 ko minday entañe ami’ty andro Sabotse,
\q1 naho ko mampizilike ndra inoñ’inoñe
\q1 amo lalambei’ Ierosalaimeo;
\q1
\v 22 Ko añakaran-kilankañe ty anjomba’o ami’ty andro Sabata,
\q1 naho ko mitolon-draha,
\q1 vaho avaho ty andro Sabotse,
\q1 amy nandiliako aman-droae’areoy;
\q1
\v 23 Ie tsy nañaoñe,
\q1 tsy nanokilan-dravembia,
\q1 te mone nampigam-pititia,
\q1 tsy hijanjiñe
\q1 tsy handrambe fanoroañe.
\q1
\v 24 Ho tondroke ka te,
\q1 ie mahafitsendreñe ahy,
\q1 hoe t’\nd Iehovà\nd*,
\q1 te tsy anjilihañ’ entañe amo lalam-bei’
\q1 ty rova toio ami’ty andro Sabotse,
\q1 fe hambenañe ho masiñe
\q1 ty andro Sabotse, tsy hitoloñañe;
\q1
\v 25 Ie amy zay himoaham-panjaka
\q1 naho roandriañe o lalam-bei’ ty rova toio hiambesatse amy fiambesa’ i Davidey,
\q1 miningitse sarete naho soavala,
\q1 ie naho o roandria’eo,
\q1 naho ondati’ Iehodao,
\q1 naho o mpimone’ Ierosalaimeo;
\q1 vaho nainai’e ho fimoneñañe ty rova toy.
\q1
\v 26 Hivovotse boak’amo rova’ Iehodào,
\q1 naho hirik’ am-paripari’ Ierosalaime,
\q1 naho boak’an-tane’ i Beniamine,
\q1 naho boak’an-tane petrake,
\q1 naho boak’am-bohibohitse,
\q1 vaho boak’ atimo añe,
\q1 songa minday enga ho lorañe,
\q1 naho soroñe naho enga mahakama,
\q1 naho tsotse vaho engam-pañandriañañe
\q1 mb’añ’anjomba’ \nd Iehovà\nd* mb’eo.
\q1
\v 27 Fe naho mañamatsamatsa ahy nahareo
\q1 tsy hampiavake o andro Sabatao,
\q1 ami’ty tsy fimoahañe amo lalam-bei’ Ierosalaimeo reke-kilankañe
\q1 ami’ty andro Sabotse;
\q1 le hamiañako afo o lalam-beio,
\q1 ze hamorototo o anjomba’ Ierosalaimeo, vaho tsy hakipeke.
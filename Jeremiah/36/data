\c 36
\p
\v 1 Ie amy faha-efa-tao’ Iehoiakime ana’ Iosia, mpanjaka’ Iehodày, le niheo am’ Iirmeà ty tsara’ Iehovà nanao ty hoe:
\v 2 Mangalà boke-peleke le sokiro ao ze hene tsara nivolañako ty am’ Israele naho Iehodà vaho o hene fifeheañeo sikal’ amy andro nivolañeko ama’o faha’ Iosiay pake henanekeo.
\v 3 Kera ho janjiñe’ ty anjomba’ Iehodà ze hene hankàñe nisafirieko hanoañe; ke sindre hibalintoa amo sata’ rati’eo ondatio, vaho hapoko ty hakeo’ iareo naho o tahi’ iareoo.
\p
\v 4 Aa le kinoi’ Iirmeà t’i Baroke ana’ i Nerià; vaho sinoki’ i Baroke am-boke-pelek’ ao boak’ am-palie’ Iirmeà ze hene tsara nitsara’ \nd Iehovà\nd* ama’e.
\v 5 Le hoe t’Iirmeà amy Baroke: sinebañe raho tsy himoak’ añ’anjomba’ \nd Iehovà\nd* ao;
\v 6 akia arè, mamakia amy boke-peleke nanokira’o o tsara’ \nd Iehovà\nd* boak’am-bavakooy, an-dravembia’ ondaty añ’anjomba’ \nd Iehovà\nd* ao ami’ty androm-pililirañe; mbore vakio an-dravembia’ Iehoda miakatse o rova’eo iaby.
\v 7 Hera hibanabana soloho am’ \nd Iehovà\nd*, naho songa hibalik’ amo sata-rati’eo; amy te miforoforo ty haviñera’ \nd Iehovà\nd* naho ty fifomboa’e nitaroña’e am’ ondaty retoa.
\v 8 Aa le nanoe’ i Baroke ana’ i Neria i hene nandilia’ Iirmeà mpitoky ama’ey, le vinaki’e amy bokey ty tsara’ \nd Iehovà\nd* añ’anjomba’ \nd Iehovà\nd* ao.
\p
\v 9 Aa ie ami’ty volam-paha-sive’ i taom-paha-lime’ Iehoiakime ana’ Iosia mpanjaka’ Iehoday, le nambarañe fililirañe añatrefa’ \nd Iehovà\nd* : naho nimb’ e Ierosalaime mb’eo ondati’ Ierosalaimeo naho ze hene boak’ amo rova’ Ieho­dao.
\v 10 Le vinaki’ i Baroke amy bokey o saontsi’ Iirmeào, añ’anjomba’ \nd Iehovà\nd*, añ’efe’ i Gemaria ana’ i Safane mpanokitse, an-kiririsa ambone, amy fimoahan-Dalam-bey Vao’ i anjomba’ \nd Iehovà\nd*iy, an-dravembia’ ze fonga ondaty.
\p
\v 11 Aa ie jinanji’ i Mikaieho ana’ i Gemaria, ana’ i Safane ze hene tsara’ \nd Iehovà\nd* boak’ amy bokey,
\v 12 le nizotso mb’ añ’ anjomba’ i mpanjakay mb’eo, añ’ efe’ o mpanokitseo; le heheke te hene niambesatse ao o roandriañeo— i Elisama\f + \fr 36:12  \ft  Elisama: Andrianañahare mijanjiñe\f*, mpanokitse, naho Delaia\f + \fr 36:12  \ft  Delaia : o mahatra’ \nd  Iehovà\+nd*\f* ana’ i Semaià, naho i Elnatane ana i Akbore, naho i Gemaria, ana’ i Safane, naho i Tsidkia ana’ i Kananià\f + \fr 36:12  \ft  Kananià: Falalà’\nd  Iehovà\+nd*\f*, naho o roandriañe iabio.
\v 13 Le tinaro’ i Mikaieho\f + \fr 36:13  \ft  Mikaiaho: Mikà; rarake; mireke\f* ze hene tsara jinanji’e amy Baroke, ie namaky i bokey an-dravembia’ ondatio.
\v 14 Aa le nampihitrife’ o roandriañe iabio t’Iehodý\f + \fr 36:14  \ft  Iehodý: ty fandrengeañe \nd  Iehovà\+nd*\f* ana’ i Netanià\f + \fr 36:14  \ft  Netania: tolots’ \nd  Iehovà\+nd*\f* ana’ i Selemia, ana’ i Kosy\f + \fr 36:14  \ft  Kosy: nte-Etiopiae: hainte’e\f*, mb’ amy Baroke hanoa’e ty hoe: Endeso am-pità’o i peleke vinaki’o an-dravembia’ ondatioy, vaho mb’etoy. Aa le rinambe’ i Baroke ana’ i Neria am-pità’e amy zao i pelekey vaho nimb’ am’ iereo ao.
\v 15 Le hoe iereo ama’e: Miambesara vaho ivakio an-dravembia’ay. Aa le vinaki’ i Baroke an-dravembia’ iareo.
\v 16 Ie amy zao, naho hene jinanji’ iereo i tsaray, le nifampitolik’ an-kahembañañe vaho nanao ty hoe amy Baroke: Tsy mete tsy hene taroñe’ay amy mpanjakay o tsara zao.
\v 17 Le nañontane i Baroke iereo, ty hoe, Ehe, isaontsio, akore ty nanokira’o o tsara iaby zao? boak’am-palie’e hao?
\v 18 Le hoe ty natoi’ i Baroke: Hene sinaontsi’e amako am-palie o tsara retoañe, vaho sinokiko an-drano-mainte amo bokeo.
\v 19 Le hoe o roandriañeo amy Baroke, Akia, mietaha, ihe naho Iirmeà, vaho ko apo’o ho fohi’ ondaty te aia.
\p
\v 20 Aa le nimoak’ amy mpanjakay an-kiririsa’e ao iereo; fa nado’ iareo añ’efe’ i Elisama mpanokitse ao i pelekey; vaho tinaro’ iareo an-dravembia’ i mpanjakay i tsara iabiy.
\v 21 Aa le nampihitrife’ i mpanjakay t’Iehody hangalake i pelekey; le nalae’e añ’efe’ i Elisame mpanokitse ao naho vinaki’ Iehody an-dravembia’ i mpanjakay vaho an-dravembia’ o roandriañe iaby nijohañe marine i mpanjakaio.
\v 22 Niambesatse añ’anjomban’ asotry ao i mpanjakay amy volam-pahasivey, ie nisodotse añ’atrefa’e eo ty toko-pamindroañe.
\v 23 Aa naho nivakia’ Iehody ty fange’e efatse ndra telo, le tinori’e amy kelelahi’ey vaho nahifi’e amy afo amy tokoiy, ampara’ te fonga niforototoe’ ty afo amy toko-pamindroañey i pelekey.
\v 24 F’ie tsy nahahembañe iareo, leo raike tsy nandriatse sikiñe, ndra i mpanjakay ndra o mpitoro’e nahajanjiñe i tsaraio.
\v 25 Mbore nihalaly amy mpanjakay t’i Elnatane naho i Delaia vaho i Gemaria tsy hampiforehete’e i pelekey; fe tsy hinao’e;
\v 26 vaho linili’ i mpanjakay t’Ierakmeele\f + \fr 36:26  \ft  Ierakmeele: ty fitretrezan’Añahare \f*, ana’ i mpanjakay, naho i Seraià, ana’ i Azriele\f + \fr 36:26  \ft  Azriele; Fañoloran’ Añahare\f*, naho i Selemià\f + \fr 36:26  \ft  Selemià: Ahare fanintsiñako\f*, ana’ i Abdile\f + \fr 36:26  \ft  Abdile: evoñe; rahon’ Añahare\f* ty hitse­pake i Baroke mpanokitse naho Iirmeà mpitoky; f’ie naeta’ \nd Iehovà\nd*.
\p
\v 27 Ie finorototo’ i mpanjakay i pelekey, naho o tsara’ sinoki’ i Baroke am-palie’ Iirmeào le niheo am’ Iirmeà ty tsara’ \nd Iehovà\nd* nanao ty hoe:
\v 28 Mangalà peleke indraike, le hene isokiro i tsara tamy peleke valoha’e nisodore’ i mpanjaka’ Iehodaiiy.
\v 29 Le hoe ty ho saontsie’o am’ Iehoiakime mpanjaka’ Iehodà: Hoe t’\nd Iehovà\nd*: Fa noroa’o i pelekey, amy ty hoe, Ino ty nanokira’o ao ty hoe te tsy mete tsy hivotrak’ atoy ty mpanjaka’ i Bavele handrotsake o tane atoio, vaho ho mongore’e ze fonga ondaty naho hare ama’e?
\v 30 Aa le hoe t’\nd Iehovà\nd* ty am’ Iehoiakime mpanjaka’ Iehodà, t’ie tsy hanan-kiambesatse amy fiambesa’ i Davidey; vaho havokovoko an-tariñandroke ey ty lolo’e te handro, vaho amy fanalay te haleñe.
\v 31 Le ho liloveko, ie naho o tiri’eo naho o mpitoro’eo ty amo hakeo’ iareoo, vaho hafe­tsako am’ iereo naho amo mpimone’ Ierosalaimeo, naho am’ondati’ Iehodao, ze hene hankàñe nivolañako; o tsy hinao’ iereoo.
\p
\v 32 Aa le nandrambe peleke ila’e t’Iirmeà, le natolo’e amy Baroke, mpanokitse, ana’ i Nerià; vaho hene sinoki’e ao boak’am-palie’ Iirmeà o tsara’ i peleke noroa’ Iehoiakime mpanjaka’ Iehodaio; mbore tinovo’e tsara maro manahak’ izay.
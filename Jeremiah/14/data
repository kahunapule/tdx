\c 14
\q1
\v 1 Ty tsara’ \nd Iehovà\nd* am’ Iirmeà
\q1 ty amy hasalikoañey.
\q1
\v 2 Mandala t’Iehodà,
\q1 midegañe o lalam-bei’eo,
\q1 ie mibotrek’ an-kontoke ty amy taney;
\q1 vaho mionjoñe ty firoveta’ Ierosalaime.
\q1
\v 3 Nirahe’ o roandriañeo o keleia’eo
\q1 hitoha rano:
\q1 ie pok’an-kadaha eo, tsy manjo rano; mimpoly am-binta kapaike,
\q1 salatse naho daba, misaron-doha,
\q1
\v 4 O taneo mivarakivaraky,
\q1 tsy niavy an-tane ty orañe,
\q1 miolitsolitse ty mpiava, misaron-doha.
\q1
\v 5 Miterak’ an-kivoke ey ka ty fanaloke,
\q1 fe aforintse’e, ie tsy aman’ ahetse.
\q1
\v 6 Miereñereñe an-kaboan-diolio eñe
\q1 ty borìke ly, misefosefo hoe fosa;
\q1 milesa o maso’eo,
\q1 amy te tsy eo rongoñe.
\q1
\v 7 Aa ndra te asisì’ o tahi’aio zahay,
\q1 ry \nd Iehovà\nd*, mitoloña ty amy tahina’oy;
\q1 toe maro o fidisa-voli’aio,
\q1 naho anaña’o hakeo.
\q1
\v 8 Ry fitamà’ Israele, t’i Mpandrombak’ aze an-tsan-kaoreañe,
\q1 manao akore te ihe ro manao
\q1 ambahiny an-taneo,
\q1 manahake ty mpitaveañe mañialo ao
\q1 te haleñe?
\q1
\v 9 Mañino Rehe ro hoe ondaty daba,
\q1 hoe fanalolahy tsy maharombake?
\q1 F’ie añivo’ay Rehe, ry \nd Iehovà\nd*,
\q1 vaho kanjieñe ami’ty tahina’o,
\q1 ko aforintse’o.
\q1
\v 10 Hoe t’\nd Iehovà\nd* am’ondaty retoañe:
\q1 Toe nitea’ iereo ty mirererere,
\q1 tsy kinala’ iareo o fandia’eo;
\q1 aa le tsy no’ \nd Iehovà\nd*,
\q1 ho tiahi’e henane zao o hakeo’eo,
\q1 vaho ho lilove’e o tahi’ iareoo.
\q1
\v 11 Le hoe t’\nd Iehovà\nd* amako:
\q1 Ko ihalalia’o ty hasoa’ ondaty retoa,
\q1
\v 12 Ie mililitse, tsy ho tsanoñeko
\q1 o fitoreo’eo;
\q1 ie mañenga soroñe naho enga
\q1 mahakama, tsy ho noko;
\q1 te mone ho mongoreko ami’ty fibara,
\q1 naho ty kerè vaho ty kiria.
\q1
\v 13 Le hoe raho: Ee Talè, \nd Iehovà\nd*!
\q1 Inao ty filañona’ o mpitokio:
\q1 Tsy hizò fibara nahareo,
\q1 tsy ho tendreke hasalikoañe;
\q1 fa ho tolorako fierañerañañe
\q1 tsy modo ami’ty toetse toy.
\q1
\v 14 Aa le hoe t’\nd Iehovà\nd* amako:
\q1 Mandañitse ami’ty añarako o mpitokio\f + \fr 14:14   \ft Ies 9:14, Iir 23:11-36, 27: 14,16, Iek 21:34, 22:28\f*;
\q1 tsy nahitriko tsy nililieko, tsy nivolañeko;
\q1 itokia’ iareo aroñarom-bande,
\q1 naho sahàtse, naho raha kafoake,
\q1 vaho ty famañahian-tro’ iareo avao.
\q1
\v 15 Aa le hoe t’\nd Iehovà\nd*:
\q1 O mpitoky mitoky ami’ty añarakoo:
\q1 Tsy niraheko, fe hoe ty asa’iareo:
\q1 Tsy ho an-tane atoy ty vi-lava
\q1 naho ty kerè.
\q1 Aa le ty fibara naho ty hasalikoañe
\q1 ty higadoña’ i mpitoky rey.
\q1
\v 16 Le hahifik’ an-dala’ Ierosalaime ey
\q1 ondaty itokia’ iareoo,
\q1 ami’ty mosare naho amy fibaray;
\q1 le tsy hanam-pandeveñe,
\q1 ie naho o vali’eo, naho o ana-dahi’eo,
\q1 vaho o anak’ ampela’eo;
\q1 fa hadoako am’iereo ty haloloa’ iareo.
\q1
\v 17 Le isaontsio o tsara zao:
\q1 Ehe te hitsiririàhan-drano maso
\q1 handro an-kaleñe o masokoo;
\q1 vaho ko ajihetse ;
\q1 amy te dinemo’ ty fanjevoañe ra’elahy
\q1 i somondrara anak’ ampela’ ondatikoy,
\q1 ami’ty fere mahatindry.
\q1
\v 18 Zaho mb’an-kivok’ añe:
\q1 hehe ty zinamam-pibara,
\q1 ie mimoak’ an-drova ao,
\q1 ingo ty nanilofen-kerè!
\q1 mikariokariok’ amy taney
\q1 o mpitokio naho o mpisoroñeo
\q1 fa tsy mahafohiñe.
\q1
\v 19 Vata’e nifarie’o hao t’Iehodà?
\q1 Heje’ ty arofo’o vintañe hao ty Tsione?
\q1 Ino ty nandafa’o anay
\q1 ho po-pijanganañe?
\q1 Ie nandiñe fanintsiñañe fe po hasoa,
\q1 naho fitsaitsaihañe, te mone hankàñe.
\q1
\v 20 Iantofa’ay ry \nd Iehovà\nd*, o halò-tsere’aio,
\q1 naho o tahin-droae’aio; toe anaña’o hakeo.
\q1
\v 21 Ko malaiñ’anay Rehe, ty amy tahina’oy!
\q1 ko mavoe’o ty fiambesan’enge’o;
\q1 mahatiahia, ko ivaliha’o
\q1 i fañina’o ama’aiy!
\q1
\v 22 Ahavian’orañe hao o raha
\q1 tsy jefa’ o kilakila’ndatioo?
\q1 O likerañeo hao ty mampikojojoake orañe?
\q1 Tsy Ihe hao, ry \nd Iehovà\nd*
\q1 Andrianañahare’ay?
\q1 Tsy Ihe hao ty fitamà’ay?
\q1 Toe Ihe ro Mpanao ze he’e zao!
\q1
\b
\c 11
\q1
\v 1 Ty tsara nivotrak’ am’ Iirmeà,
\q1 boak’am’ \nd Iehovà\nd*, manao ty hoe:
\q1
\v 2 Janjiño ty tsara’ ty fañina toy,
\q1 naho mitaroña am’ ondati’ Iehodào,
\q1 naho amo mpimone’ Ierosalaimeo;
\q1
\v 3 vaho ano ty hoe:
\q1 Hoe t’\nd Iehovà\nd*,
\q1 t’i Andrianañahare’ Israele:
\q1 Fatse t’ indaty tsy mañaoñe
\q1 o tsara’ ty fañina toio,
\q1
\v 4 I nandiliako an-droae’ areo amy andro
\q1 nampiengako an-tane Mitsraime
\q1 boak’ an-toñam-biy, ami’ty hoe:
\q1 Haoño ty feoko\f + \fr 11:4 \ft Oni: Iir 7:23\f*, naho anò
\q1 ze hene andiliako; soa te h’ondatiko nahareo,
\q1 vaho ho Andrianañahare’ areo raho;
\q1
\v 5 hampijadoñeko i fañina natoloko
\q1 an-droae’ areoy, homeako iareo ty tane
\q1 orikorehen-dronono naho tantele,
\q1 ie o henaneo.
\q1 Le hoe raho, Amena\f + \fr 11:5 \ft Amena: Ie zay\f*, ry \nd Iehovà\nd*.
\q1
\v 6 Le hoe t’\nd Iehovà\nd* amako:
\q1 Hene tseizo amo rova’ Iehodào
\q1 naho amo lala’ Ierosalaimeo
\q1 o tsara zao, ty hoe:
\q1 Mijanjiña o tsara’ i fañinaio, vaho ano!
\q1
\v 7 Fa hinatahatako soa o roae’ areoo
\q1 amy andro nañakarako iareo
\q1 an-tane’ Mitsraimey, pak’ androany,
\q1 boa-maraindray te mitolom-
\q1 pitaroñe ama’ areo ty hoe:
\q1 Haoño ty feoko.
\q1
\v 8 F’ie nañajife avao iereo,
\q1 tsy nanokilan-dravembia,
\q1 songa nitsontike ami’ty
\q1 fanjeharan-tro’e raty;
\q1 aa le fonga nafetsako am’ iereo
\q1 o tsara’ ty fañina toio,
\q1 i nandiliako hanoeñey,
\q1 f’ie tsy nipaoke.
\q1
\v 9 Le hoe t’\nd Iehovà\nd* amako:
\q1 Zoeñe am’ondati’ Iehodao, naho amo mpimone’Ierosalaimeo ty kinia.
\q1
\v 10 Ie nibalike mb’amo hakeon-droae’
\q1 iareoo avao,
\q1 ami’ty tsy fañaoñañe o volakoo;
\q1 vaho nienga hañorike ‘ndrahare ila’e hitoroñe iareo;
\q1 songa nivalike amy fañina nanoeko
\q1 aman-droae’ey
\q1 ty anjomba’ Israele naho
\q1 ty anjomba’ Iehodà.
\q1
\v 11 Aa le hoe t’\nd Iehovà\nd*:
\q1 Ingo handesako ty raty
\q1 tsy hahafipoliorañe;
\q1 aa ndra t’ie hikaikaik’ ahy
\q1 Zaho tsy hañaoñe.
\q1
\v 12 Ie amy zao hiheo mb’eo
\q1 o rova’ Iehodào
\q1 naho o mpimone’ Ierosalaimeo
\q1 hikoikoike amo ‘ndrahare ila’e
\q1 fañenga’ iareoo;
\q1 f’ie toe tsy haharombake
\q1 amy san-kasotriañey.
\q1
\v 13 Fa mira ami’ty ia’ o rova’oo
\q1 o ‘ndrahare’ areoo, ry Iehodà;
\q1 vaho mifandrae ami’ty ia’ o lalañe
\q1 e Ierosalaimeo
\q1 o kitrely natroa’ areo amy raha tivaio,
\q1 o kitrely fisoroña’ areo amy Baaleo.
\q1
\v 14 Aa le ko mihalaly ho a’ ondaty retoa,
\q1 naho ko añonjona’o soloho;
\q1 fa tsy hitsanon-draho amy andro ikaikaiha’ iareo
\q1 te malovilovy.
\q1
\v 15 Ino ty anoe’ i kokoakoy an-kivohoko ao, kanao nanoa’e hakarapiloañe amy màroy?
\q1 ie tsy sazo azo i henam-pisoroña’o miavakey?
\q1 Amy te mampirebek’azo
\q1 ty manao hatsivokarañe.
\q1
\v 16 Tinoño’ \nd Iehovà\nd* ty hoe ty añara’o,
\q1 Hatae olive mandrevake,
\q1 fanjaka am-boa’e, soa vintañe.
\q1 Am-pikorahan-kotakotake
\q1 t’ie namiañe afo ama’e,
\q1 vaho fonga pinozapozake o tsampa’eo.
\q1
\v 17 \nd Iehovà\nd*’ i Màroy, i nañetsa azoy
\q1 ty namatse hekoheko ama’o,
\q1 ty amy hatsivokara’ ty kiboho’ Israeley,
\q1 naho ty kivoho’ Iehodày,
\q1 ie fa nifetsak’ama’ iareo
\q1 ami’ty fanigiha’ iareo ahy
\q1 amy fisoroña’ iareo amy Baaley.
\q1
\v 18 Tinolo’ \nd Iehovà\nd* hilala ama’e raho,
\q1 vaho nirendreko;
\q1 naboa’o amako ty sata’ iareo.
\q1
\v 19 Fe nihoe anak’añondry nitrotrotrotro raho te nitantalieñe mb’eo ho lentañe;
\q1 le tsy napotako t’ie nikilily ahy,
\q1 ami’ty hoe: Antao hamira i hataey
\q1 rekets’ o voa ama’eo;
\q1 ie haitoan-tika an-tanen-kaveloñe,
\q1 tsy ho tiahy ka ty añara’e.
\q1
\v 20 O ry \nd Iehovà\nd*’ i Màroy,
\q1 ry mpizaka an-katò,
\q1 ry mpitsoke ova naho troke,
\q1 ehe te ho treako ty hañondroha’o am’ iareo;
\q1 Ihe ro niborahako ty toreoko.
\q1
\v 21 Aa le hoe t’\nd Iehovà\nd* ty am’ondaty nte-
\q1 Anatote mipay ty fiai’o, manao ty hoe:
\q1 Ko mitoky ami’ty tahina’ \nd Iehovà\nd*
\q1 tsy mone hivetrak’ am-pità’ay.
\q1
\v 22 le hoe t’\nd Iehovà\nd*’ i Màroy:
\q1 Toe ho liloveko:
\q1 hampikoromahem-pibara’ o ajalahio,
\q1 hampivetrahe’ ty kerè o ana-dahy
\q1 naho anak’ampela’ iareoo;
\q1
\v 23 Toe tsy hapoke sehanga’e,
\q1 fa hametsahako hankàñe
\q1 amo nte-Anatoteo:
\q1 ty taom-pitilihañe iareo.
\c 27
\p
\v 1 Niheo am’ Iirmeà ty tsara’ \nd Iehovà\nd* ami’ty fifotoram-pifehea’ Iehoiakime ana’ Iosia, mpanjaka’ Iehodà, nanao ty hoe:
\v 2 Hoe t’\nd Iehovà\nd* amako: mañamboara bandy naho joka, le ano ampititia’o eo;
\v 3 naho ampañitrifo amy mpanjaka’ i Edomey\f + \fr 27:3 \ft Edome: lio mena, hoe hamenan-tane.\f* naho amy mpanjaka’ i Moabey, naho amo ana’ i Amoneo, naho amy mpanjaka’ i Tsorey, vaho amy mpanjaka’ i Tsidoney am-pità’ o niraheñe mb’amy Tsidkia mpanjaka’ Iehodà e Ierosalaime mb’etoio;
\v 4 vaho ampitaroño amo talè’eo iereo hinday ty hoe: Hoe t’\nd Iehovà\nd*’\nd* i Màroy, i Andrianañahare’ Israeley: Saontsio ty hoe o talè’ areoo:
\v 5 Zaho ty namboatse ty tane toy, ondatio naho o biby an-tarehe’ ty tane toio ami’ty haozarako ra’elahy naho an-tañako natorakitsy; vaho hatoloko ami’ty atao mahity a’ masoko.
\v 6 Ie amy zao fa natoloko am-pità’ i Nebokadnetsare mpanjaka’ i Bavele, mpitoroko, o tane iaby retoañe; vaho hatoloko aze ka o hare an-kivokeo hitoroñe aze.
\v 7 Le hitoroñe aze naho i ana’ey vaho i zafe’ey ze kila’ fifeheañe ampara’ te tondroke ty andro’ i tane’ey; vaho hondevoze’ ty tane maro naho mpanjaka ra’elahy.
\p
\v 8 Ie amy zay, ze fifeheañe naho fifelehañe mifoneñe tsy hitoroñe i Nebokadnetsare mpanjaka’ i Bavele, vaho tsy hanolotse ty fititia’e ambane’ ty joka’ i mpanjaka’ i Baveley: le ho tiliheko am-pibara naho an-kasalikoañe vaho angorosy i fifeheañey, hoe t’\nd Iehovà\nd*, ampara’ te nampangotomomoheko am’pità’e.
\v 9 Aa inahareo, ko haoñe’ areo o mpitoki’ areoo naho o mpañandro’ areoo naho o mpañinofi’ areoo naho o mpi­sikili’ areoo vaho o jini’ areo manao ama’ areoo ty hoe: Tsy ho toroñe’ areo i mpanjaka’ i Baveley;
\v 10 amy t’ie mitoky vande, hampi­sita­hañe anahareo lavitse ty tane’ areo; zaho ty handroake anahareo mb’eo, hivetrake añe.
\v 11 Fe ze fifelehañe minday ty fititia’e ambane’ ty joka’ i mpanjaka’ i Baveley, naho mitoroñe aze, le hengako hidoñe amy tane’ey i fifelehañe zay, hoe t’\nd Iehovà\nd*; le havae’e vaho himoneñe ao.
\v 12 Aa le hene vinolako amy Tsedkià mpanjaka’ Iehodà i tsaray, ami’ty hoe, Ampiambaneo ami’ty jokam-panjaka’ i Bavele ty fititia’ areo, vaho itoroño naho ondati’eo, le miveloma.
\v 13 Ino ty hikoromaha’o, ihe naho ondati’oo, ami’ty fibara, ty hasalikoañe, vaho ty angorosy, amy nitsarae’ \nd Iehovà\nd* amy ze fifeheañe tsy mete hito­roñe ty mpanjaka’ i Bavele?
\v 14 Aa le ko haoñe’ areo o enta’ i mpitoky misaontsy ama’ areoio ty hoe: Tsy hitoroñe ty mpanjaka’ i Bavele nahareo. Ie mpitoky mandañitse ama’ areo.
\v 15 Amy te tsy niraheko, hoe t’\nd Iehovà\nd*, ie mitoky vìlañe ami’ty añarako, soa te ho roaheko añe vaho hikorokomake, inahareo rekets’ o mpitoky mitoky ama’ areoo.
\v 16 Nivolañeko ka o mpisoroñeo, naho ondaty iaby retoa ty hoe: Hoe t’\nd Iehovà\nd*: Ko mañaoñe ty saontsi’ o mpitoki’ areo ie mitoky ty hoe: Ingo, fa hampolieñe boak’e Bavele añe aniany o fingan’ anjomba’ \nd Iehovà\nd*io, f’ie mitoky vande.
\v 17 Ko ijanjiñañe; toroño ty mpanjaka’ i Bavele, le miveloma, fa akore te hampangoakoaheñe ty rova toy?
\v 18 Aa naho toe mpitoky iereo, naho am’ iereo ao ty tsara’ \nd Iehovà\nd*, le ehe t’ie hihalaly am’ \nd Iehovà\nd*’ i Màroy henaneo, te tsy hasese e Bavele añe o fanake sisa amy anjomba’ \nd Iehovà\nd*y naho amy anjomba’ i mpanjaka’ Iehodày vaho e Ierosa­laimeo.
\v 19 Fa hoe t’\nd Iehovà\nd*’\nd* i Màroy ty amo fahañeo naho i riakey naho o fototseo naho ze harao’e ila’e mbe an-drova atoa;
\v 20 o tsy nendese’ i Nebokadnetsare mpanjaka’ i Baveleo, ie nasese’e boak’ Iersosalaime ao pake Bavele añe an-drohy t’Iekonia ana’ Iehoiakime, mpanjaka’ Iehodà naho o roandria’ Iehodà naho Ierosa­laimeo;
\v 21 eka, hoe t’\nd Iehovà\nd*’\nd* i Màroy, o fanake sisa añ’ anjomba’ \nd Iehovà\nd* ao naho añ’ anjomba’ i mpanjaka’ Iehodà Ierosalaimeo;
\v 22 toe hendeseñe mb’e Bavele mb’eo, le hidoñe añe ampara’ ty andro hitilihako iereo, hoe t’\nd Iehovà\nd*, zay vaho hakareko boak’ ao le hampoliko mb’an-toetse atoy.
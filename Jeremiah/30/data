\c 30
\p
\v 1 Ty tsara niheo am’Iirmeà boak’ am’ \nd Iehovà\nd*, manao ty hoe:
\v 2 Inao ty nitsara’ \nd Iehovà\nd*, Andrianañahare’ Israele: Sokiro am-boke ao ze hene tsara nitaroñeko ama’o.
\v 3 Amy te ho tondroke ty andro, hoe t’\nd Iehovà\nd*, te hafoteko ty fandrohiza’ ondatiko Israele naho Iehodao, hoe t’\nd Iehovà\nd*; le hampoliko mb’amy tane natoloko aman-droae’ iareoy, vaho ho fanaña’ iareo.
\v 4 Le iretoañe o entañe nitsarae’ Iehova am’ Israele naho am’ Iehodao.
\v 5 Hoe t’\nd Iehovà\nd*:
\q1 Toe nahajanjiñe feom-pihondrahondrañe, naho fangebahebañan-jahay,
\q1 fa tsy fanintsiñañe.
\q1
\v 6 Añontaneo henaneo, maharendreha hera misamake ty lahilahy;
\q1 akore arè te treako
\q1 mitam-pisafoa manahake
\q1 ty rakemba mitsongo ondaty iabio,
\q1 ie sindre miha-fosaposatse
\q1 o laharañeo?
\q1
\v 7 Hoy abey ty hara’elahi’ i àndroy,
\q1 tsy añirinkiriñañe,
\q1 ho andron-kankàñe am’Iakobe,
\q1 f’ie ho rombaheñe ama’e.
\p
\v 8 Ho tondrok’ amy andro zay, hoe t’\nd Iehovà\nd*’ i Màroy, te hampipozaheko am-pititia’o ty joka’e, naho ho rafadrafateko o rohi’oo; vaho tsy hañondevo azo ka ty ambahiny;
\v 9 fe songa hitoroñe \nd Iehovà\nd* Andrianañahare’e naho i Davide mpanjaka’e, ie hampitroareko ho a iareo.
\q1
\v 10 Aa le ko hemban-drehe
\q1 ry Iakobe mpitoroko, hoe t’\nd Iehovà\nd*;
\q1 naho ko lonjetse, ry Israele;
\q1 fa toe ho rombaheko
\q1 boake tsietoitane añe,
\q1 naho ty tiri’o boak’ an-tanem-
\q1 pandrohizañe añe,
\q1 le himpoly t’Iakobe naho hianjiñe
\q1 naho hierañerañe,
\q1 vaho tsy eo ty hañembañe aze.
\q1
\v 11 Amy t’ie indrezako, hoe t’\nd Iehovà\nd*,
\q1 handrombahako;
\q1 le ho fonga mongoreko o fifeheañe nampiparatsiahako azoo,
\q1 fa tsy hampigadoñeko ka rehe;
\q1 te mone ho lafaeko ami’ty hatò,
\q1 vaho tsy ho rotsaheko ho mongotse\f + \fr 30:11 \ft Iir 46:28, Isa 34:2, 45:17, Amo 9:8, \f*.
\q1
\v 12 Aa hoe t’\nd Iehovà\nd*:
\q1 Toe tsy lefe jangañeñe ty farare’o,
\q1 vaho mahaferenaiñe o fere’oo.
\q1
\v 13 Tsy eo ty mihalaly ho azo,
\q1 hampibandiañe o naratseo,
\q1 tsy amañ’aoly mahamelan-drehe.
\q1
\v 14 Songa nañaliño azo o sakeza’oo,
\q1 tsy ipaia’iareo; fa vinonotroboko
\q1 hoe zinevo’ ty rafelahy,
\q1 ami’ty fandafam-pampisoañe;
\q1 ami’ty hajabajaba’ o hakeo’oo
\q1 ami’ty fitoabora’ o tahi’oo.
\q1
\v 15 Ino ty ikoikoiha’o ty hasilofa’o,
\q1 tsy mete mitotòtse o rare’oo,
\q1 fa ty haloza’ o hakeo’oo,
\q1 vaho ty hamaro’ o tahi’oo
\q1 ty nanoako ama’o o raha rezao.
\q1
\v 16 F’ie songa habotseke
\q1 o mampibotsek’ azoo,
\q1 naho o rafelahi’o iabio,
\q1 sindre hasese am-pandrohizañe añe;
\q1 naho ho fikopahañe o mikopak’ azoo,
\q1 vaho fonga hatoloko ho tsindroheñe
\q1 ze mitsàtsa azo.
\q1
\v 17 Hampijangañeko,
\q1 vaho ho melañeko o fere’oo,
\q1 hoe t’\nd Iehovà\nd*;
\q1 amy te natao’ iareo
\q1 añombe-lahy mavo rehe ami’ty hoe:
\q1 Ty Tsione, ie tsy paia’ondatio.
\q1
\v 18 Aa hoe t’\nd Iehovà\nd*:
\q1 Inao! hafoteko ty fandrohizañe
\q1 o kiboho’ Iakobeo,
\q1 naho ho ferenaiñeko o kivoho’eo;
\q1 naho hamboareñe ambone’ i tamboho’ey i rovay,
\q1 vaho hajadoñe amy toe’ey
\q1 eo i anjombay.
\q1
\v 19 Hiboak’am’iereo ty fañandriañañe,
\q1 naho ty fiarañanaña’ o mifaleo;
\q1 vaho hampitomboeko fa tsy haketrake,
\q1 hampiraoraoeko iereo le tsy ho kede.
\q1
\v 20 Hanahake te taolo o ana’eo,
\q1 naho hioreñe aoloko eo
\q1 ty valobohò’ iareo,
\q1 vaho fonga ho liloveko
\q1 ze mamorekeke iareo.
\q1
\v 21 Ho raik’ am’iereo ty mpiaolo’ iareo,
\q1 naho ho hirik’ am’iereo ao ty mpifehe’ iareo; naho hampañarineko amako re,
\q1 toe ie ty hañarivo ahy;
\q1 fa ia ty hahavany hitotok’ amako? hoe t’\nd Iehovà\nd*.
\q1
\v 22 Ho ondatiko nahareo, vaho
\q1 ho Andrianañahare’ areo raho.
\q1
\v 23 Heheke ty talio-lahi’ \nd Iehovà\nd*, fa mionjoñe mb’eo ty filoroloroa’e, tangololahy mikafoakafoake;
\q1 miviombio ami’ty loha’ o lo-tserekeo.
\q1
\v 24 Tsy hibalike ty haviñerañe miforoforo’ \nd Iehovà\nd*, ampara’ te nihenefe’e naho sikal’amy te fonitse i nisatrien’ arofo’ey;
\q1 ho rendre’ areo zay amo andro honka’eo\f + \fr 30:24 \ft Iir 23:20\f*.
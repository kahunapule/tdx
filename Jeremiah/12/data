\c 12
\q1
\v 1 Vantan-dRehe, ry \nd Iehovà\nd*,
\q1 ndra te ino ho nifandierako,
\q1 f’ie mbe te hisafiry ama’o:
\q1 Ino ty mampiraorao
\q1 ty lala’ o lo-tserekeo?
\q1 Akore te hene mierañerañe
\q1 o mikitro-draha ratio\f + \fr 12:1  \ft  Sab 73:3\f*.
\q1
\v 2 Tinongi’o iereo, eka, le nivahatse;
\q1 mitombo, le hehe te mamoa;
\q1 ie marine azo am-palie,
\q1 fe lavits’azo an-troke.
\q1
\v 3 Toe arofoana’o raho ry \nd Iehovà\nd*,
\q1 mahavazohò ahy,
\q1 naho mitsoke ty troko ke mb’ama’o;
\q1 aveveo hoe añondry ho lentàñe iereo,
\q1 ambaho ho amy androm-panjamanañey.
\q1
\v 4 Ampara’ te ombia i taney te handala,
\q1 naho o hatae an-kivoke eio te hiheatse?
\q1 Fonga nasintak’ añe o bibio naho o voroñeo ty ami’ty hatsivokara’
\q1 o mpimoneñeo,
\q1 ie manao ty hoe:
\q1 Tsy ho oni’e ty figadoña’ay.
\q1
\v 5 Ihe nitrao-pilay amo mpikovovokeo,
\q1 le nahamokotse azo,
\q1 aia ty hifandriadriaha’o amo soavalao?
\q1 Aa ihe mikorovok’ an-tane manintsiñe,
\q1 hanoe’o akore te añ’ala-matahetse
\q1 e Iordane ao?
\q1
\v 6 Ndra o rolongo’oo,
\q1 naho ty anjomban-droae’o,
\q1 songa namañahy azo ka,
\q1 sindre nikorak’ ama’o;
\q1 ko iantofa’o ndra te anoe’e
\q1 saontsy mora.
\q1
\v 7 Fa naforintseko ty akibako,
\q1 fa nifarieko i lovakoy;
\q1 fa natoloko am-pitan-drafelahi’e
\q1 i kokoan’ aikoy.
\q1
\v 8 Fa nanjare liona añ’ala ao amako
\q1 i lovakoy,
\q1 kanao nañaoloa’e, hejeko.
\q1
\v 9 Hoe vorom-banda mpitsatsa amako
\q1 i lovakoy.
\q1 Miatreatre añariary aze
\q1 o vorom-pamaokeo.
\q1 Akia, fonga atontono o bibin-kivokeo,
\q1 endeso mb’etoa hamotseke.
\q1
\v 10 Mpiarake maro ty nampianto
\q1 i tanem-balobokoy,
\q1 fa linialia’ iareo i tetekoy,
\q1 nanoeñe ratraratra i tondako soay\f + \fr 12:10  \ft  Sor 26:22, Isa 27:10, Iir 10:21\f*.
\q1
\v 11 Nampangoakoaheñe, Bangiñe!
\q1 mitoreo aoloko eo;
\q1 nampibabañoaheñe iaby i taney,
\q1 amy te tsy haoñe’ ondaty an-troke.
\q1
\v 12 Fa nivotraham-pampianto
\q1 ze hene haboañe am-patram-bey añe;
\q1 amy te mamotseke boak’añ’efe’ i taney añe pak’amy añey ka ty fibara’ \nd Iehovà\nd*,
\q1 fonga tsy aman-kanintsiñe
\q1 ze atao nofotse.
\q1
\v 13 Nandrarak’ ampemba\f + \fr 12:13  \ft  Ampemba: toe karazam-bare\f* iereo,
\q1 fe nitatake fatike;
\q1 nifanehake,
\q1 f’ie tsy miraorao;
\q1 aa le imeñaro ty havokara’ areo,
\q1 ty amy haviñera’ \nd Iehovà\nd* miforoforoy.
\p
\v 14 Hoe t’\nd Iehovà\nd*:
\q1 Ty amo raty mañohok’ ahio,
\q1 o mitsapa i lova nampandovaeko
\q1 ondatiko Israeleio,
\q1 toe ho voroteko an-tane’ iareo, hombotako am’iereo
\q1 ty anjomba’ Iehodà.
\q1
\v 15 Aa ie añe ty nañombotako iareo,
\q1 le ho tretrezeko indraike;
\q1 vaho hampoliko, songa mb’an-dova’e,
\q1 sindre mb’an-tane’e.
\q1
\v 16 Ie amy zao, naho toe ianara’ iareo
\q1 ty sata’ ondatikoo, ty hifanta ami’ty añarako: Kanao veloñe t’\nd Iehovà\nd*,
\q1 hambañe amy nañanara’ iareo ondatiko
\q1 ty hifanta amy Baale,
\q1 le haoreñe aivo’ ondatikoo ka iereo.
\q1
\v 17 F’ie naho tsy mañaoñe iereo,
\q1 le ho voroteko i fifeheañe zay,
\q1 hombotañe naho harotsake,
\q1 hoe t’\nd Iehovà\nd*.
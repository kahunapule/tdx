\c 46
\p
\v 1 Niheo am’Iirmeà, mpitoky ty tsara’ \nd Iehovà\nd* ty amo fifeheañeo;
\v 2 ty amy Mitsraime, i mpirai-lian-dahin-defo’ i Parò-Neko\f + \fr 46:2 \ft Neko: Kepeke; gioke\f* mpanjaka’ i Mitsraimey, ie añolo’ i Saka-Perate\f + \fr 46:2 \ft Perate~: (Heb) misorotombake\f* e Karkemise ao, le ginio’ i Nebokadnetsare mpanjaka’ i Bavele, amy taom-paha-efa’ Iehoiakime ana’ Iosià mpanjaka’ Iehodày.
\q1
\v 3 Ihentseño ty fañeba
\q1 naho ty fikalan-defo,
\q1 vaho itotoho i hotakotakey.
\q1
\v 4 Aombeo laboridy o soavalao,
\q1 naho miningira, ry mpiningi-tsoavalao;
\q1 mijohaña eo reketse kalan-doha;
\q1 fotìo o lefoñeo, aombeo o sarom-bìo.
\q1
\v 5 Akore t’ie treako hoe
\q1 lonjetse naho miamboho?
\q1 Finofok’ ambane o fanalolahi’eo,
\q1 fa nitriban-day mb’eo,
\q1 vaho tsy nitolik’ am-boho,
\q1 fa niarikatoha’ ty firevendreveñañe,
\q1 hoe t’\nd Iehovà\nd*.
\q1
\v 6 Tsy hahafiorotse ty masìka,
\q1 tsy hahafivoratsake ty fanalolahy;
\q1 mitsikapy vaho mikorovoke
\q1 mb’avaratse añe iereo,
\q1 marine i Saka-Peratey.
\q1
\v 7 Ia ty hambañ’am’Ieore\f + \fr 46:7 \ft Ieore~: I Niley Egipte, saka mikararake\f* mitroatroakey,
\q1 manahake o saka misorotombake hanginahina’eo?
\q1
\v 8 Manahake Ieore t’i Mitsraime
\q1 amy fitabatroaha’ o rano’eoy;
\q1 ie manao ty hoe:
\q1 Hitroatse iraho, hanginahina naho
\q1 hampiopo ty tane toy,
\q1 toe harotsako i rovay naho
\q1 o mpimoneñe ama’eo.
\q1
\v 9 Mionjona ry soavalao,
\q1 mionara ry sareteo;
\q1 ampivavaro mb’etoy o fanalolahio,
\q1 o nte-Kose naho nte-Pote\f + \fr 46:9 \ft Pote: Fale; ana’ i Kame; ondaty Afrika \f*
\q1 mahafitàm-pikalan-defoñeo,
\q1 o nte-Lode\f + \fr 46:9 \ft Lode: Antara\f* mahatañe naho
\q1 mahafibitsoke faleo.
\q1
\v 10 Amy te hanañ’ androm-pañondroha’e
\q1 t’i Talè \nd Iehovà\nd*’ i Màroy,
\q1 hamalea’e fate o rafelahi’eo,
\q1 hampibotsehañe i fibaray
\q1 ampara’ te etsake
\q1 naho mamo ami’ty lio’ iareo;
\q1 fa manao soroñe t’i Talè,
\q1 \nd Iehovà\nd*’ i Màroy,
\q1 an-tane avaratse, marine’ i Saka-Peratey.
\q1
\v 11 Mionjona mb’e Gilade\f + \fr 46:11 \ft Gilade: Taroñe mivotry; Talily mibokoke\f* mb’eo,
\q1 mitohà fatevo\f + \fr 46:11 \ft Heg; Tsoriy\f*
\q1 ry anak’ ampela’ i Mitsraimeo;
\q1 fonga tsy jefa’e o aoly anoe’oo,
\q1 toe tsy eo ty hampijangañe azo.
\q1
\v 12 Fa jinanji’ o kilakila’ ndatio
\q1 ty fisalara’o,
\q1 vaho manitsike ty tane toy
\q1 ty fikoikoiha’o,
\q1 fa nitsikapy amy maozatsey
\q1 ty fanalolahy, sindre nihotrake.
\p
\v 13 Ty tsara’ \nd Iehovà\nd* am’ Iirmeà mpitoky, te hanao akore ty hionjona’ i Nebokadnetsare mpanjaka’ i Bavele mb’an-tane Mitsraime mb’eo handafa aze?
\q1
\v 14 Tseizo’ areo e Mitsraime ao,
\q1 koiho e Migdole,
\q1 koiho-lava e Nofe
\q1 naho e Tafanese, vaho ano ty hoe:
\q1 Mijohaña vaho mihentseña
\q1 fa hampibotsek’ añ’ariary azo i fibaray.
\q1
\v 15 Akore te nafaoke añe o maoza’oo?
\q1 Ie tsy nahafitroatse amy te
\q1 tinindri’ \nd Iehovà\nd* ambane.
\q1
\v 16 Maro ty tsinikapi’e;
\q1 eka songa mifampikorovoke
\q1 vaho manao ty hoe~:
\q1 Miongaha, antao himpoly
\q1 mb’am’ondatin-tika mb’eo,
\q1 mb’an-tane nahatoly an-tikañe añe,
\q1 hienga ty fijoia’ i fibaray.
\q1
\v 17 Ty hoe ty nikoihe’ iereo añe:
\q1 Koràk’ avao t’i Parò
\q1 mpanjaka’ i Mitsraime;
\q1 Napo’e hihelañe añe i ni-fantañañey.
\q1
\v 18 Kanao velon-dRaho hoe i Mpanjakay,
\q1 \nd Iehovà\nd*’ i Màroy ty tahina’e,
\q1 Toe hanahak’ i Tabore\f + \fr 46:18 \ft Tabore: joboñe; mikanitsoke; vonotroboe \f* am-bohitsey
\q1 naho i Karmele\f + \fr 46:18 \ft Karmele: añondry vosy; tsako vokatse\f* añ’olon-driake añe,
\q1 Ty higodaña’e mb’etoy.
\q1
\v 19 O ry anak’ampela mpimoneñe
\q1 e Mitsraime ao, mivatia handenà’o
\q1 mb’am-pandrohizañe añe,
\q1 fa ho tanàn-taolo ty Nofe,
\q1 hampangoakoaheñe
\q1 tsy ho amam-pimoneñe.
\q1
\v 20 Kiloa fanjaka t’i Mitsraime
\q1 fe boak’ avaratse añe
\q1 ty lale-boròñe hamongotse—toe ho avy.
\q1
\v 21 Manahake ty sarak’ an-jolok’ ao,
\q1 o lahin-defo mpikarama añivo’eo,
\q1 fa nivalike ka iereo;
\q1 niharo nibotatsake,
\q1 tsy nahafijohañe,
\q1 fa tondroke ty andron-kankà’ iareo,
\q1 ty androm-pitilihañe iareo.
\q1
\v 22 Hoe mereñe ty fikosasaha’e
\q1 ie misoroke o lahindefo’eo,
\q1 mikovovoke mb’am-pisorohañ’aze
\q1 o lahindefoñeo, ie mitoañ’ aze
\q1 am-pekoñe hoe mpañatsak’ ala.
\q1
\v 23 Hinatsa’ iareo i alay, hoe t’\nd Iehovà\nd*,
\q1 fa tsy lefe volilieñe;
\q1 amy t’ie maro te amo valalao,
\q1 mitozantozañe.
\q1
\v 24 Nisalareñe ty anak’ ampela’
\q1 i Mitsraime;
\q1 fa natolotse am-pità’ ondaty
\q1 avaratse añe.
\p
\v 25 Hoe t’\nd Iehovà\nd*’ i Màroy, t’i Andria­nañahare’ Israrele, Ho liloveko t’i Amone nte-No\f + \fr 46:25 \ft No: mangaro; mandrara\f* naho i Parò, naho i Mitsraime, rekets’ o ‘ndrahare’eo, naho o mpanjaka’eo; toe i Parò naho ze miato ama’e.
\v 26 Hatoloko am-pità’ o mipay ty fiai’eo naho am-pità’ i Nebokadnetsare mpanjaka’ i Bavele naho am-pità’ o mpitoro’eo; ie añe, le ho fimoneñañe indraike re manahake te taolo, hoe t’\nd Iehovà\nd*.
\q1
\v 27 Aa le ko hemban-drehe
\q1 ry Iakobe mpitoroko,
\q1 naho ko lonjetse ry Israele;
\q1 fa ho rombaheko boake tsietoitane añe, naho ty tiri’o
\q1 an-tanem-pandrohiza’ iareo;
\q1 himpoly t’Iakobe, naho hierañerañe,
\q1 le tsy eo ty hañembañe aze ka.
\q1
\v 28 Ko hemban-drehe ry Iakobe mpitoroko, hoe t’\nd Iehovà\nd*,
\q1 fa mpiama’o iraho;
\q1 ho fonga mongoreko o fifeheañe
\q1 nandroahako azoo,
\q1 f’ihe tsy ho mongoreko;
\q1 ho liloveko an-jaka-to,
\q1 fe tsy hapoko tsy ho liloveñe\f + \fr 46:28 \ft Oni: Iir 30:11\f*.
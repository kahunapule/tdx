\c 3
\q1
\v 1 Saontsieñe te, ie mitsey valy t’indaty naho mifanarak’ ama’e i rakembay,
\q1 naho engae’ t’indaty ila’e,
\q1 ho mete hao te himpolie’e i valoha’ey?
\q1 Tsy haniva i taney hao?
\q1 F’ihe nanao hakarapiloañe ami’ty
\q1 mpikoko maro,
\q1 mbore te himpoly amako!
\q1 hoe t’\nd Iehovà\nd*.
\q1
\v 2 Ampiandrao mb’an-kaboañe liolio ey
\q1 o fihaino’oo le mahaisaha:
\q1 Aia irehe te tsy niolorañe?
\q1 Nitoboke añ’olon-dalañe eo nitsinginiotse am’iareo,
\q1 manahake ty Arabe\f + \fr 3:2  \ft Arabe: hariva; liolio; kòake\f* am-babangoañe añe;
\q1 vaho nandeora’o amy hatsimirira’o
\q1 naho ami’ty haloloa’o i taney.
\q1
\v 3 Toly ndra nahànkañe i orañey,
\q1 naho tsy nahavy ora-mamaratse;
\q1 toe nanao laharan-kalalijake irehe,
\q1 mifoneñe tsy ho salatse.
\q1
\v 4 Aa tsy nitoreova’o aniany
\q1 ami’ty hoe: Ry Aba,
\q1 Nirañeko irehe te izaho nitora’e.
\q1
\v 5 Ho tana’e nainai’e hao ty kabo’e?
\q1 ifahara’e pak’an-kamodoañe añe hao?
\q1 Inay ty saontsi’o,
\q1 fe nitoloñe’o raha raty
\q1 vaho i nipaia’oy avao ty norihe’o.
\q1
\v 6 Le hoe t’\nd Iehovà\nd* amako
\q1 tañ’andro Iosià, mpanjaka: Niisa’o hao
\q1 i nanoe’ Israele mpidisa-voliy?
\q1 Songa vinonje’e ze vohitse abo
\q1 naho ambane’ ze hatae mandrevake,
\q1 vaho nanao hakarapiloañe ao.
\q1
\v 7 Le hoe iraho, Ie fonga nanoe’e,
\q1 le himpoly amako; f’ie tsy nimpoly,
\q1 vaho nahatrea izay ka t’Iehodà
\q1 rahavave’e mpahay fañahy.
\q1
\v 8 Le nitreako te ndra t’ie tsineiko reke-takelam-pisarahañe ty amo fonga fañarapiloa’ Israele mpidisa-volio,
\q1 le tsy nañembañe Iehodà,
\q1 rahavave’e mpiolay izay;
\q1 ie nimb’eo nañarapilo ka.
\q1
\v 9 Ty amy fitsihelatsihela’ i reñeley,
\q1 fonga nileore’e i taney,
\q1 vaho niolora’e ze hatae naho vato;
\q1
\v 10 Ie amy zay, mboe tsy nimpoly
\q1 amako ami’ty haliforan’arofo’e
\q1 i rahavave’e Iehodà mpamañahiy
\q1 fa an-kalitake avao, hoe t’\nd Iehovà\nd*—
\q1
\v 11 Le hoe t’\nd Iehovà\nd* amako,
\q1 Niventè’ Israele mpidisa-voliy te
\q1 mbe ambone’ Iehodà
\q1 mpamañahiy ty havañona’e.
\q1
\v 12 Akia, tseizo mañavaratse o tsara
\q1 zao ami’ty hoe:
\q1 Mimpolia ry Israele mpidisa-volio,
\q1 hoe t’\nd Iehovà\nd*;
\q1 Tsy hibosehako, fa hitretrezako,
\q1 hoe t’\nd Iehovà\nd*,
\q1 tsy ho tanako nainai’e ty farahiko.
\q1
\v 13 Iantofo avao o hakeo’oo, o nandilara’o
\q1 am’ \nd Iehovà\nd* Andrianañahare’oo,
\q1 ie naboele’o amy ze hene ambahiny ambane’ ze hatae mandrevake o sata’o,
\q1 naho tsy nihaoñe’o ty feoko,
\q1 hoe t’\nd Iehovà\nd*.
\q1
\v 14 Mimpolia ry anake mpidisa-volio,
\q1 hoe t’\nd Iehovà\nd*;
\q1 fa Tañanjomba’areo iraho,
\q1 naho hengaeko boak’an-drova ao
\q1 ty raik’ ama’ areo,
\q1 ty roe boak’ am-pifokoañ’ ao\f + \fr 3:14   \ft Isa 27:12\f*,
\q1 vaho haseseko mb’e Tsione\f + \fr 3:14   \ft Fampitiahiañe natroatse\f* mb’eo;
\q1
\v 15 Le ho tolorako mpiarake
\q1 milahatse ami’ty troko,
\q1 hamahana’e hilala naho hihitse.
\q1
\v 16 Ho tondroke t’ie nanaranake vaho
\q1 nanitsike i taney
\q1 amo andro añeo, hoe t’\nd Iehovà\nd*,
\q1 te tsy hanao ty hoe ka iereo:
\q1 Ty vatam-pañina’ \nd Iehovà\nd*;
\q1 tsy ho tendreke an-tsaiñe;
\q1 tsy ho saontsieñe;
\q1 tsy ho tiliheñe; vaho
\q1 tsy hanoeñe ka.
\q1
\v 17 Amy andro zay, hatao’ iareo ty hoe
\q1 fiambesa’ \nd Iehovà\nd* t’Ierosalaime;
\q1 le kila fifeheañe ty hifanontone
\q1 mb’amy tahina’ \nd Iehovà\nd*y
\q1 mb’e Ierosalaime mb’eo;
\q1 vaho tsy hañaveloa’ iareo ka
\q1 i fanjeharan-tron-kaloloañey.
\q1
\v 18 Hiharo-lia ami’ty anjomba’ Israele
\q1 ty anjomba’ Iehodà amy andro zay,
\q1 vaho hindre lia boak’ an-tane
\q1 avaratse añe pak’ amy tane
\q1 natoloko an-droae’ areo ho lovay.
\q1
\v 19 Le hoe iraho:
\q1 Akore t’ie havotrako amo anakoo,
\q1 naho hatoloko tane soa,
\q1 ty lova loho fanjaka amo fifeheañeo?
\q1 Le ho tokave’oo ty hoe: Raeko, iraho,
\q1 vaho tsy hivike ami’ty fañorihañe ahy.
\q1
\v 20 Toe manahake ty rakemba misita-baly am-pamañahiañe ty namañahia’o ahy,
\q1 ry anjomba’ Israele!
\q1 hoe t’\nd Iehovà\nd*.
\q1
\v 21 Inay ty fiarañanañañe boak’
\q1 an-kaboañe maliolio eñe,
\q1 ty fangoihoia’ o ana’ Israele misolohoo,
\q1 amy te nimengohe’ iereo ty lala’ iareoy,
\q1 nandikofa’ iereo t’\nd Iehovà\nd*
\q1 Andrianañahare’ iareo:
\q1
\v 22 Mimpolia ry anake manjehatseo,
\q1 le ho jangañeko ty fanjehara’ areo.
\q1 Itoan-jahay mb’ama’o,
\q1 amy te Ihe ro \nd Iehovà\nd* Andrianañahare’ay.
\q1
\v 23 Toe sahàtse avao o vohitseo,
\q1 o fifandragaragàñe an-kaboañeo.
\q1 Toe am’ \nd Iehovà\nd* Andrianañahe’ay
\q1 ty fandrombahañe Israele.
\q1
\v 24 Fa nabea’ i hameñarañey mifototse ami’ty nahatora anay
\q1 o raha nitoloñan-droae’aio,
\q1 o lia-rai’eo, o mpirai-tro’eo, naho
\q1 o ana-dahi’eo vaho o anak’ampela’eo.
\q1
\v 25 Antao hibabok’ an-keñatse,
\q1 hisaron-tsalatse;
\q1 fa nanao hakeo am’ \nd Iehovà\nd*
\q1 Andrianañaharentika tika naho
\q1 o raentikañeo, boak’ ami’ty
\q1 naha-ajaja antika pake henane,
\q1 vaho tsy norihentika ty fiarañanaña’ \nd Iehovà\nd* Andrianañaharentika.
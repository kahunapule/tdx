\c 5
\q1
\v 1 Mikariokarioha amo lala’ Ierosalaimeo,
\q1 mijilojilova vaho mahaoniña!
\q1 Tsikaraho o kiririsa’eo
\q1 ke hahaisake ondaty
\q1 manao ty hahiti’e, mipay ty hatò—
\q1 le hiheveako.
\q1
\v 2 Ndra te manao ty hoe,
\q1 Amy te veloñe t’\nd Iehovà\nd*;
\q1 manao fanta vilañe re.
\q1
\v 3 Ry \nd Iehovà\nd*, tsy mitsoeke ty hatò
\q1 hao o fihaino’oo?
\q1 Linafa’o iereo f’ie tsy nalorè;
\q1 nimongore’o fe tsy mete avohotse;
\q1 nanoe’ iareo gañe ta ty vato
\q1 o tarehe’ iareoo;
\q1 mifoneñe tsy hisoloho.
\q1
\v 4 Le hoe iraho, rarake avao iereo, gege;
\q1 tsy fohi’ iareo ty lala’ \nd Iehovà\nd*,
\q1 o lilin’ Andrianañahare’ iareoo.
\q1
\v 5 Homb’amo roandriañeo arè iraho,
\q1 tsy mete tsy rendre’ iereo
\q1 o sata’ \nd Iehovà\nd*o,
\q1 o lilin’ Andrianañahare’ iareoo.
\q1 F’ie songa nampipozake i jokay,
\q1 nandrafarafake o talirandrañeo.
\q1
\v 6 Toly ndra hampibaibay iareo
\q1 o liona boak’ añ’alao,
\q1 hanjaman’ iareo ty maràmbolo
\q1 boak’ an-dratraratra ao.
\q1 Mijilojilo o rova’eo ty farasi-lahi’e;
\q1 ie mandrimidrimitse ze miakatse
\q1 —amy ty hamaro’ o fiolà’ iareoo,
\q1 fa losotse ty fidisa-voli’ iareo.
\q1
\v 7 Aa vaho akore ty hiheveako azo?
\q1 Fa nieng’ahy o ana’oo
\q1 naho nifanta amo ndrahare tsie’eo;
\q1 ie nampianjañeko,
\q1 le nifandrañaotse, vaho nikovovoke
\q1 mb’añ’ akiban-tsimiriram-beo.
\q1
\v 8 Soavala lahi’e mpilelalela iereo, songa mitreñe amy tañanjomban-drañe’ey.
\q1
\v 9 Tsy ho lafaeko hao? Hoe t’\nd Iehovà\nd*;
\q1 tsy hondroheko hao
\q1 ty fifeheañe manahake zao?
\q1
\v 10 Soroho o tondam-bahe’eo le fongoro,
\q1 fe anisao;
\q1 holiro o tsampa’eo amy te tsy a’ \nd Iehovà\nd*.
\q1
\v 11 Toe songa nitsambolitiok’ ahy
\q1 ty anjomba’ Israele
\q1 naho ty anjomba’ Iehodà, hoe t’\nd Iehovà\nd*;
\q1
\v 12 nanoe’e entam-bande t’\nd Iehovà\nd*,
\q1 ami’ty hoe: Tsy Ie;
\q1 tsy hiambotraha’ ty raty tika,
\q1 vaho tsy hizò fibara ndra kerè.
\q1
\v 13 Kafoake avao o mpitokio,
\q1 tsy am’ iareo i tsaray;
\q1 aa le zay ty hanoañe iareo.
\q1
\v 14 Hoe t’\nd Iehovà\nd*
\q1 Andrianañahare’ i màroy:
\q1 Kanao sinao’ areo i entañe zay,
\q1 le hanoeko afo am-palie’o ao o volakoo,
\q1 naho hatae ondaty retoañe,
\q1 hamorototoeko iareo.
\q1
\v 15 Hampiambotraheko ama’o ty
\q1 fifeheañe boake tsietoitane añe,
\q1 ry anjomba’ Israele, hoe t’\nd Iehovà\nd*.
\q1 Fifeheañe lava havelo, fifelehañe haehae,
\q1 tane aman-tsaontsy tsy fohi’o,
\q1 vaho tsy hapota’o ze taroñe’e.
\q1
\v 16 Hoe kibory misokake
\q1 ty trañon-ana-pale’ iareo,
\q1 songa fanalolahy.
\q1
\v 17 Habotse’ iareo ty nivokare’o
\q1 naho ty mahakama’o;
\q1 hagedra’ iareo o ana-dahi’oo
\q1 naho o anak’ampela’oo;
\q1 ho kamae’ iareo o lia-rai’oo
\q1 naho o mpirai-tro’oo:
\q1 ho genohe’ iareo o vahe’oo
\q1 naho o sakoa’oo;
\q1 ho demohe’ iareo am-pibara
\q1 o rova fatratse iatoa’oo.
\q1
\v 18 Fa ndra amy andro rezay, hoe t’\nd Iehovà\nd*,
\q1 tsy ho fonga mongoreko.
\q1
\v 19 Aa ie manao ty hoe iereo:
\q1 Ino ty nanoe’\nd Iehovà\nd* Andrianañahare-tika
\q1 amantika i hene raha zay?
\q1 le hoe ty havale’o:
\q1 Hambañ’amy namorintseña’ areo Ahiy, naho nitoroñe
\q1 ‘ndrahare ila’e an-tane’ areo ao,
\q1 t’ie hitoroñe ambahiny
\q1 an-tane tsy anahareo.
\q1
\v 20 Koiho añ’anjomba’ Iakobe naho tseizo e Iehodà ao ty hoe:
\q1
\v 21 Janjiño zao ry ondaty gege,
\q1 tsy mahilalao;
\q1 amam-pihaino fe tsy mahaoniñe,
\q1 aman-dravembia f’ie tsy mahajanjiñe.
\q1
\v 22 Tsy mañeveñe amako hao nahareo?
\q1 hoe t’\nd Iehovà\nd*;
\q1 Tsy mihondrahondra añatrefako etoa
\q1 hao nahareo?
\q1 Napoko ho fañefetse amy riakey
\q1 i faseñey,
\q1 ho sebañe nainai’e tsy hisorohañe;
\q1 aa ndra te mitoabotse o onja’eo
\q1 tsy hahafitroatse,
\q1 ndra te mitroñe tsy haha-fitsaka aze.
\q1
\v 23 F’ie manjehatse naho miola
\q1 ty arofo’ondaty retoa,
\q1 miveve vaho mienga.
\q1
\v 24 Tsy anoe’ iereo añ’arofo ao ty hoe:
\q1 Antao hañeveñe am’ \nd Iehovà\nd*
\q1 Andrianañaharentika,
\q1 ie mampahavy orañe an-tsa’e,
\q1 i orañ’asotriy naho i oram-panjakay
\q1 vaho tana’e ho antika
\q1 o hereñandro namantañeñe ho
\q1 fitatahañeo.
\q1
\v 25 Fa nampihake irezay o hakeo’oo,
\q1 le nampisitake ty hasoa ama’o o tahi’oo.
\q1
\v 26 Toe zoeñe am’ondatikoo o lo-tserekeo,
\q1 mijilo hoe mpitsepa-boroñe
\q1 le mikopete; mampibitsoke ­fandri-bo; mamandrike ondaty.
\q1
\v 27 Manahake ty kipa pea voroñe,
\q1 o kivoho’ iareo lipo-kiniao;
\q1 aa le nitoabotse ty enge
\q1 naho ty vara’ iareo.
\q1
\v 28 Vondrake naho sometsetse,
\q1 mitombo am-pikitrohan-draty,
\q1 tsy zakae’ iereo ami’ty hatò
\q1 ty enta’ i bodey hampiraorao aze,
\q1 vaho tsy arova’ iareo ty zo’ o rarakeo.
\q1
\v 29 Tsy ho liloveko hao iereo? hoe t’\nd Iehovà\nd*,
\q1 tsy ho valeko fate hao
\q1 ty fifeheañe manahake itone?
\q1
\v 30 Raha mahavereñe naho haloloañe
\q1 ty nifetsake amy taney:
\q1
\v 31 mitoky vilañe o mpitokio,
\q1 vaho mañorike o mpitokio
\q1 ty fifehea’ o mpisoroñeo;
\q1 izay ty tea’ ondatikoo,
\q1 fa ino ty hanoe’areo am-pigadoña’e?
\c 26
\p
\v 1 Ie tam-baloham-pifehea’ Iehoiakime ana’ Iosia, mpanjaka’ Iehodà, le niheo eo ty tsara’ \nd Iehovà\nd* manao ty hoe:
\v 2 Hoe t’\nd Iehovà\nd*: Mijohaña an-kiririsan’anjomba’\nd Iehovà\nd* eo vaho tseizo amo rova’ Iehodà iaby miheo mb’eo hitalaho añ’anjomba’ \nd Iehovà\nd*o, ze hene entañe lilieko azo hitaroñañe; leo tsara raike tsy hapo’o.
\v 3 Hera hañaoñe iereo, songa hiamboho amo sata rati’eo; soa te hihahak’ amy hekoheko nisafirieko hanoeñe am’ iereo ty amo haloloam-pitoloña’ iareooy.
\v 4 Le hoe ty hanoa’o: Hoe t’\nd Iehovà\nd*: Aa naho tsy mijanjiñe ahy, hañavelo amy Hàke tinaroko añatrefa’ areoy,
\v 5 hitsen­dreñe i saontsi’ o mpitoky mpitoroko niraheko ama’ areo, nampañampitsoeñe naho niraheñeo, fe tsy hinao’ areoy;
\v 6 aa le hampanahafeko amy Silò ty anjomba toy, vaho hanoeko fatse amy ze kila fifeheañe an-tane atoy ty rova toy.
\v 7 Jinanji’ o mpisoroñeo naho o mpitokio vaho ondaty iabio i tsara nisaontsie’ Iirmeà añ’anjomba’ \nd Iehovà\nd*y.
\v 8 Ie fonga nihenefa’ Iirmeà taroñe i nandilia’ \nd Iehovà\nd* aze ho saontsieñe am’ ondaty iabio, le namihiñe aze o mpisoroñeo naho o mpitokio vaho ze hene ondaty, nanao ty hoe: Toe havetrake rehe.
\v 9 Ino ty nitokie’o amy tahina’ \nd Iehovà\nd*y ty hoe: Hanahake i Silo ty anjomba toy, vaho hangoakoake ty rova toy, tsy ho amam-pimoneñe? Le hene niropak’ am’ Iieremea ondaty añ’anjomba’ \nd Iehovà\nd*o.
\p
\v 10 Ie nahajanjiñe i hoe zay o roandria’ Iehodào, le niakatse ty anjomba’ i mpanjakay vaho nimoak’ añ’ anjomba’ \nd Iehovà\nd* ao; niambesatse ami’ty fizilihañe amy lalam-bey vao’ i anjomba’ \nd Iehovà\nd*y eo.
\v 11 Le nisaontsy amo roandriañeo naho amo hene’ ondatio o mpisoroñeo naho o mpitokio, nanao ty hoe: Mañeva havetrake t’indaty tia; amy te nitokie’e raty ty rova toy, i jinanjin-dravembia’ areoy.
\p
\v 12 Le nitaroñe’ Iirmeà o roandriañeo naho ze hene’ ondaty eo nanao ty hoe: Nirahe’ \nd Iehovà\nd* raho hamàtse ty anjom­ba toy naho ty rova toy amy tsara jinanji’ areo iabiy.
\v 13 Avantaño arè o sata’ areoo naho o fitoloña’ areoo, vaho haoño ty fiarañanaña’ \nd Iehovà\nd* Andrianañahare’ areo; le hihahak’ amy hankàñe nitseiza’e t’\nd Iehovà\nd*.
\v 14 Fa naho izaho, heheke te am-pità’ areo; ano amako ze mete naho mahity am-pihaino’ areo.
\v 15 Fe mahafohina an-katò te ie añohofa’ areo loza, le ho lio-màliñe ama’ areo naho an-drova atoy vaho amo mpimone’eo; fa toe nirahe’ \nd Iehovà\nd* ama’ areo raho hivolañe i hene tsara zay an-dravembia’ areo ao.
\p
\v 16 Aa le hoe o roandriañeo naho ze hene’ ondaty amo mpisoroñeo naho amo mpitokio: Tsy mañeva ho vonoeñe ondatio; amy te nitaroñe aman-tika ami’ty tahina’\nd Iehovà\nd* Andrianañaharen-tika.
\v 17 Niongak’ amy zao ty ila’ o androanavi’ i taneio vaho nisaontsy amy fivori’ ondatioy nanao ty hoe:
\v 18 Nitoky tañ’ andro’ i Kizkià mpanjaka’ Iehodà t’i Mika nte-Morasete vaho nitaroñe ty hoe amy ze hene ondati’ Iehodà:
\q1 Hoe t’\nd Iehovà\nd*’ i Màroy:
\q1 Ho rokafeñe hoe hatsake ty Tsione,
\q1 naho ho kivotrivotry t’Ierosalaime,
\q1 vaho hanahake o ankaboañe añ’alao
\q1 ty vohi’ i anjombay
\p
\v 19 Nañoho-doza ama’e hao ty Kizkia mpanjaka’ Iehodà naho Iehodà iaby? Te mone nañeveñe am’ \nd Iehovà\nd* nihalaly ty fañisoha’ \nd Iehovà\nd*, vaho nihahak’ amy fe-hohatse nitsarae’e am’ iereoy t’\nd Iehovà\nd*? Aa kera hampivo­trahan-tika hankàñe o fiaintikañeo.
\p
\v 20 Teo ka t’indaty nitoky ami’ty tahina’ \nd Iehovà\nd*, i Orià\f + \fr 26:20 \ft Oria: \+nd \nd Iehovà\nd*\+nd* ro hazavako, ndra afoko\f* ana’ i Semaia\f + \fr 26:20 \ft Semaaia: Mahajanjiñe \+nd Ià\+nd*; mañorik’ aze\f*, boak’e Kiriate Iearime; le nitokie’e fatse ty rova toy naho ty tane toy manahake i sinaontsi’ Iirmeà abikey;
\v 21 fa ie naha­tsanoñe o enta’eo t’Iehoiakime mpanjaka naho o fanalolahi’e iabio, naho o roandria’e iabio, le nipay hañoho doza ama’e i mpanjakay; fe nahajanjiñe izay t’i Oria le nihembañe vaho nivoratsake mb’e Mitsraime mb’ eo;
\v 22 le nampihitrife’ Iehoiakime mb’e Mitsraime mb’eo t’ indaty; i Elnatane\f + \fr 26:22 \ft Elnatane: Tamben’Añahare\f* ana’ i Akbore\f + \fr 26:22 \ft Akbore: Valavo; mamonotroboke\f* rekets’ ondaty tsy ampeampeo ty nimb’e Mitsraime añe;
\v 23 le nendese’ iereo boake Mitsraime añe t’i Orià naho na­sese’ iareo am’ Iehoiakime mpanjaka; zinevo’e am-pibara vaho navo­ko­voko’e an-kibori’ o ana’ ondatio.
\p
\v 24 Fe nañimba Iirmeà ty fità’ i Ahi­kame\f + \fr 26:24 \ft Ahikame: longo mañonjoñe, mamale-fate\f* ana’ i Safane\f + \fr 26:24 \ft Safane: bitro; valavo ly; soñi’ iareo\f*, tsy nitolorañe am-pità’ondatio ho vonoeñe.
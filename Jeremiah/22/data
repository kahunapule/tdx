\c 22
\p
\v 1 Hoe t’\nd Iehovà\nd*: Mizotsoa mb’añ’ anjombam-panjaka’ Iehodà mb’eo, vaho saontsio eo o entañe zao:
\v 2 ami’ty hoe: Janjiño ty tsara’ \nd Iehovà\nd*, ry mpanjaka’ Iehodà miambesatse am-piambesa’ i Davide, ihe naho o mpitoro’oo vaho ondati’o mimoak’ an-dalam-bey retoañe.
\v 3 Hoe t’\nd Iehovà\nd*: Ano ty hatò naho ty havantañañe, naho avotsoro am-pità’ o mpamorekekeo o nikamerañeo, naho ko isengea’o hery, ko mijoy ty renetane, ndra ty bode-rae, ndra ty vantotse, vaho ko mampiori-dio-màliñe an-toetse atoy.
\v 4 Aa naho toe anoe’ areo i tsarae­ñey, le himoak’ amo lalambei’ ty anjomba toio o mpanjaka hiambesatse am-piambesa’ i Davideo, hiningitse sarete naho soavala, ie naho o mpitoro’eo naho ondati’eo.
\v 5 F’ie tsy mañaoñe o tsara zao le hifantako am-batako, hoe t’\nd Iehovà\nd*, te hangoakoake ty anjomba toy.
\v 6 Aa hoe t’\nd Iehovà\nd* amy anjomba’ i mpanjaka’ Iehodày:
\q1 Gilade\f + \fr 22:6 \ft Gilade: talily mitoboro, atiñana’ Iordane.\f* amako rehe,
\q1 ty andengo’ i Libanone\f + \fr 22:6 \ft Libanone: Fidadañam-bohitse abo e Pilistý \f*;
\q1 f’ie toe hanoeko fatrañe,
\q1 rova tsy amam-pimoneñe.
\q1
\v 7 Ampihentseñako mpandrotsake,
\q1 songa amam-pialiañe;
\q1 ho firae’ iereo o mendoraveñe soao,
\q1 vaho havokovoko’ iareo añ’ afo ao.
\q1
\v 8 Fifeheañe maro ty hiary ami’ty rova toy, naho hifanao aman-drañe’e ty hoe:
\q1 Aa vaho akore o nanoe’ \nd Iehovà\nd*
\q1 ty rova jabajaba toio?
\q1
\v 9 Le hanoiñe ty hoe iereo:
\q1 Amy t’ie nifary ty fañina’ \nd Iehovà\nd*
\q1 Andrianañahare’ iareo,
\q1 niambane aman-drahare ila’e,
\q1 nitoroñe iareo.
\q1
\v 10 Ko roveta’ areo ty mikoromake,
\q1 ko mangololoike ho aze;
\q1 fe poñafo ty hoihoy i misesey,
\q1 amy te tsy himpoly ka,
\q1 tsy ho isa’e ka i tane nihirifa’ey.
\q1
\v 11 Fa hoe t’\nd Iehovà\nd*
\q1 ty amy Salome\f + \fr 22:11 \ft Salome: fonitse; mete\f* ana’ Iosià,
\q1 mpanjaka’ Iehodà,
\q1 i nandimbe an-drae’e Iosiay,
\q1 i nionjoñe boak’ ami’ty toetse toiy:
\q1 t’ie tsy himpoly atoy ka;
\q1
\v 12 fa amy tane aneseañ’ aze ho mpirohiy
\q1 ty hikoromaha’e,
\q1 vaho tsy ho isa’e ka ty tane toy.
\q1
\v 13 Hankàñe t’indaty mandranjy
\q1 ty anjomba’e tsy an-kavantañañe,
\q1 naho o efe’eo tsy an-katò,
\q1 mampitolom-pitoroñe tsy an-tambe, vaho tsy atolo’e aze o karama’eo;
\q1
\v 14 I manao ty hoe, hatratrañako
\q1 ty trañoko naho ampalalàheko o efe’eo;
\q1 le anampaha’e lalan-kedekede,
\q1 naho temere’e mendoraveñe o rindri’eo,
\q1 vaho lokoe’e mena mañabasà.
\q1
\v 15 Mahafehe hao rehe kanao
\q1 mpisenge mendoraveñe?
\q1 Tsy nikama naho ninoñe hao o rae’o
\q1 nitoloñe an-katò naho an-kahiti’e
\q1 vaho nierañerañeo?
\q1
\v 16 Nitaroñe’e ty enta’ o rarakeo
\q1 naho o poi’eo; nisoa henane zay.
\q1 Tsy zay hao ty faharendrehañe ahy?
\q1 hoe t’\nd Iehovà\nd*.
\q1
\v 17 Toe ami’ty fihàña’o avao
\q1 o fihaino’oo naho ty arofo’o,
\q1 naho ami’ty fampiorihan-dio-màliñe naho famorekekeañe vaho fikatramoañe.
\q1
\v 18 Aa le hoe t’\nd Iehovà\nd* ty am’ Iehoiakime
\q1 ana’ Iosià, mpanjaka’ Iehodà:
\q1 tsy hirovetañe ty hoe:
\q1 Hoihoy ty rahalahiko,
\q1 Hoihoy ty rahavave!
\q1 Tsy hangololoiha’iareo ty hoe:
\q1 Aa! ry talè, ndra, Aa! ty enge’e!
\q1
\v 19 Ie haleveñe am-pandeveñam-borìke ao
\q1 ho kozozoteñe vaho havokovoko alafe’ o lalam-bei’ Ierosalaime ao.
\q1
\v 20 Mionjona mb’e Libanone
\q1 naho mikoiakoiaha,
\q1 poñafo e Basane\f + \fr 22:20 \ft Basane: am-pamotsy ao, ami’ty nife\f* añe ty fiarañanaña’o;
\q1 vaho mangololoiha e Abarime\f + \fr 22:20 \ft Abarime: Fizilihañe; Mpijoñe\f* añe
\q1 fa fonga demoke o sakeza’oo.
\q1
\v 21 Nivolañe ama’o raho ami’ty firaoraoa’o
\q1 fa hoe rehe, Zaho tsy hitsanoñe,
\q1 sata’o tamy naha ajalahy azoy
\q1 ty tsy nañaoñe ty feoko.
\q1
\v 22 Ho faopaohe’ i tiokey ze mpiara’o iaby,
\q1 le homb’ ampandrohizañe añe
\q1 o sakeza’oo;
\q1 vaho ho meñare’o naho salare’o ze fonga haratia’o.
\q1
\v 23 Ry mpimoneñe e Libanone ao,
\q1 mpikafitse amo mendorave’eo,
\q1 akore ty fatariha’o naho mivovo ama’o o fikoritahañe manahake
\q1 ty fitsongoan’ ampela.
\q1
\v 24 Kanao velon-dRaho hoe t’\nd Iehovà\nd*,
\q1 Ndra te nibangem-pitombok’ an-
\q1 tañan-kavanako eo t’i Koniaho\f + \fr 22:24 \ft Koniaho: Haozara’ \+nd Iehovà\+nd*\f*
\q1 ana’ Iehoiakime, mpanjaka’ Iehodà,
\q1 le ho nasintako amako,
\q1
\v 25 vaho ho natoloko am-pità’
\q1 o mipay ty fiai’oo,
\q1 eka! am-pità’ o ihembaña’oo,
\q1 toe am-pità’ i Nebokadnetsare
\q1 mpanjaka’ i Bavele,
\q1 vaho am-pità’ o nte-Kasdio.
\q1
\v 26 Le hahifiko mb’an-tane
\q1 tsy nisamaha’o añe,
\q1 ihe naho ty rene’o nahatoly azo;
\q1 le añe ty hihomaha’o.
\q1
\v 27 Fe i tane salalae’ iereo himpoliañey, tsy himpolia’ iereo ka.
\q1
\v 28 Ondaty sirikaeñe hao ty Koniaho,
\q1 sinihara jeñake?
\q1 Karabiba tsy paiañe?
\q1 Akore te nariañe añe,
\q1 ie naho o amori’eo,
\q1 mb’an-tane tsy fohi’ iareo?
\q1
\v 29 O ry tane, ry tane, ry tane!
\q1 Janjiño ty tsara’ \nd Iehovà\nd*.
\q1
\v 30 Hoe t’\nd Iehovà\nd*:
\q1 Sokiro tsy ho aman’anake t’indaty tia,
\q1 ondaty tsy hiraorao añ’andro’e;
\q1 amy t’ie tsy ho aman-dahilahy o
\q1 tiri’eo ze hierañe am-piambesa’e,
\q1 am-piambesa’ i Davide eo,
\q1 ndra hifehe e Iehodà ao.
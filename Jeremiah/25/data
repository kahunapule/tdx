\c 25
\p
\v 1 Ty tsara nimb’ am’ Iirmeà ty amo hene ondati’ Iehodào amy taom-paha’ efa’ Iehoiakime ana’ Iosia, mpanjaka’ Iehodà, ty taom-baloha’ i Nebokadnetsare mpanjaka’ i Bavele;
\v 2 vaho nitseize’ Iirmeà mpitoky amy ze fonga ondati’ Iehoda naho amy ze hene mpimone’ Ierosalaime, ty hoe:
\p
\v 3 Sikal’ amy taom-paha folo-telo-ambi’ Iosia, ana’ i Amone, mpanjaka’ Iehodày, ampara’ ty andro toy, i taoñe roapolo telo amby rezay, le niheo amako ty tsara’ \nd Iehovà\nd*, naho nitaroñeko ama’ areo, eka boak’ andro naho beteke te nitaroñe, f’ie tsy nañaoñe.
\v 4 Toe nafanto’ \nd Iehovà\nd* ama’ areo i mpitoky mpitoro’e iaby rezay, nañampitso te niraheñe—f’ie nihiritsiritse avao, tsy nanokilan-dravembia hijanjiñe—
\v 5 nanao ty hoe: Songa mimpolia, boak’ ami’ty fitsilea’e raty, naho ami’ty haratia’ o sata’eo, vaho imoneño i tane natolo’ \nd Iehovà\nd* anahareo naho aman-droae’ areo, ho nainai’e tsy modo,
\v 6 le ko mañean-drahare ila’e hitoroñañe naho hitalahoañe, le ko mampibosek’ ahy amo satam-pità’ areoo, vaho tsy ho lafaeko.
\v 7 F’ie tsy nañaoñ’ ahy, hoe t’\nd Iehovà\nd*; te mone nampiforoforo ahy amo satam-pità’ areoo ho ami’ty fiantoañe.
\p
\v 8 Aa le hoe t’\nd Iehovà\nd*’ i Màroy: Amy te tsy midare o volakoo nahareo,
\v 9 le inao te hampañitrifako ze hene fifokoañe avaratse añe naho i Nebokadne­tsare mpanjaka’ i Bavele, mpitorokoy vaho hendeseko hiatreatre ty toetse toy naho o mpimoneñe ama’e ao naho o fifeheañe mañohok’ azeo, le hampangoikoihañe ho halatsàñe naho fikosasahañe vaho ho kòake nainai’e.
\v 10 Mbore hajiko tsy ho am’ iereo ty feon-kafaleañe naho ty feom-pirebehañe, ty feom-pañenga-valy naho ty feon-enga-vao, ty feom-batom-pandisañe, naho ty hazavàm-paìlo.
\v 11 Ho koake iaby i taney, naho ho halatsàñe vaho hitoroñe ty mpanjaka’ i Bavele fitompolo taoñe o fifeheañe retoa.
\v 12 Ie heneke i taoñe fitompolo rezay, le ho liloveko ty mpanjaka’ i Bavele, naho i fifehea’ey, naho ty tane’ o nte-Kasdio hoe t’\nd Iehovà\nd* ty amy hakeo’ iareo; vaho hanoeko fangoakoahañe kitro katroke.
\v 13 Le hafetsako amy taney ze hene volañe tsineiko ama’e, ze sinokitse ami’ty boke toy, ze nitokia’ Iirmeà amo fifeheañe iabio.
\v 14 Fifeheañe maro naho mpanjaka foloay ro hañondevo iareo; vaho havaleko am’iereo o sata’ iareoo naho ty fitoloñam-pità’ iareo.
\p
\v 15 Hoe t’\nd Iehovà\nd* Andrianañahare’ Israele, amako; Rambeso an-tañako ty fitovin-divaim-pifomboko toy, vaho ampinomo ze hene fifeheañe añirahako azo.
\v 16 Le hikama iereo vaho hivembèñe mb’atia mb’etia, hoe dagola, ty amy fibara hahitriko am’iereoy.
\p
\v 17 Aa le rinambeko am-pità’ \nd Iehovà\nd* i fitoviy vaho songa nampikamaeko o fifeheañe nañiraha’ \nd Iehovà\nd* ahio:
\v 18 Ierosalaime naho o rova’ Iehodào naho o mpanjaka’eo naho o roandria’eo, hanoeñe fianto, halatsàñe, fikosihañe, vaho fatse; le fa ie henaneo;
\v 19 i Parò\f + \fr 25:19 \ft Parò: mampiparaitake; ty mpijoy\f* mpanjaka’ i Mitsraime, naho o mpitoro’eo naho o roandria’eo, vaho ze hene ondati’e;
\v 20 naho ondaty mifamorohotse iabio; o mpanjaka’ i Oze\f + \fr 25:20 \ft Oze: anatse; tsara\f* iabio, naho o mpanjaka’ ty tane’ o nte-Pilistìo\f + \fr 25:20 \ft Pilisty: o mpañialoo;moneñe an-kialo\f* iabio, naho i Askelone\f + \fr 25:20 \ft Askelone: tahiñe; hakeo\f*, i Azà\f + \fr 25:20 \ft Azà: maozatse: ose\f*, i Ekrone\f + \fr 25:20 \ft Ekrone: Maliolio; riniatse ama’e\f*, naho ty sehanga’ i Asdode\f + \fr 25:20 \ft Asdode: fibotitirañe, midegañe; kizo\f*;
\v 21 i Edome naho i Moabe vaho o ana’ i Amoneo;
\v 22 o mpanjaka’ i Tsore\f + \fr 25:22 \ft Tsore: (Tiro), ozatse; lamilamy; masioñe\f* iabio naho o mpanjaka’ i Tsidone\f + \fr 25:22 \ft Tsidone: Mañoro, mitsàtsa; mamintañe\f* iabio, naho ze hene mpanjaka’ o tokonose alafe’ i riakeio;
\v 23 i Dedane\f + \fr 25:23 \ft Dedane: firañetañe; mpizaka\f* naho i Temà\f + \fr 25:23 \ft Temà: sinda; hafonirañe; figadoñañe\f* naho i Boze\f + \fr 25:23 \ft Boze: mavoeñe; hinaoke\f*, naho o mañitsike ty olo-maroi’e iabio;
\v 24 o mpanjaka’ i Arabe\f + \fr 25:24 \ft Arabe: mifandrimbo; mandrarake, kinia\f* iabio vaho o mpanjaka o fikokoa-mitraok’ an-dratra­ratra añe iabio;
\v 25 o mpanjaka’ i Zimry\f + \fr 25:25 \ft Zimry: Zimran: sabo; mpisabo; vahe\f* iabio, o mpanjaka’ i Elame\f + \fr 25:25 \ft Elame: ajalahy, somondrara; tsikentañe\f* iabio naho o mpanjaka’ o nte-Maday\f + \fr 25:25 \ft Maday: fanjeheañe; fizakañe; sikiñe\f* iabioo;
\v 26 o mpanjaka avaratse añe iabio, ty marine naho ty lavitse, ty raike mitraok’ ami’ty ila’e; vaho ze kila fifehea’ ty tane toy ambone’ tane atoy; le handimbe finomañe am’ iereo ty mpanjaka’ i Sesake\f + \fr 25:26 \ft Sesake: gony pea folem-bare\f*.
\p
\v 27 Le hoe ty ho tseize’o am’ iereo: Hoe t’\nd Iehovà\nd*’ i Màroy, i Andrianañahare’ Israeley: Minoma naho mimamoa naho mandoà vaho mikorovoha, amy t’ie tsy hiongake ka ty amy fibara’ hahitriko ama’ areoy.
\p
\v 28 Ie amy zao, naho ifoneña’ iareo tsy handrambe i fitoviy am-pità’o hinoma’e, le hoe ty hanoe’o am’ iereo: Hoe t’\nd Iehovà\nd*’ i Màroy: Toe hikama’ areo.
\v 29 Heheke te mamototse minday hankàñe ami’ ty rova tokaveñe ami’ty añarako toy iraho, Hapoke tsy ho liloveñe ka hao nahareo? Toe tsy ho hahàñe amy fandilovañey; amy te ho tokaveko fibara ze kila mpimo­ne’ ty tane toy, hoe t’\nd Iehovà\nd*’ i Màroy.
\v 30 Aa le itokio o entañe iaby zao, vaho ano ty hoe:
\q1 Hirohake boak’andikerañe añe t’\nd Iehovà\nd*,
\q1 naho hipoña-piarañanañañe boak’
\q1 añ’ akiba’e miavake ao;
\q1 hitroña’e i lia-rai’ey;
\q1 hipazake manahake o mpandia valobokeo
\q1 amo kila mpimone’ ty tane toio;
\q1
\v 31 Inay ty pazake pak’añ’olo’ ty tane toy,
\q1 fa manan-kabò amo kilakila’ ndatio
\q1 t’\nd Iehovà\nd*,
\q1 fonga ho zakae’e ze atao nofotse;
\q1 ty amo lo-tserekeo,
\q1 fa nitolora’e ami’ty fibara,
\q1 hoe t’\nd Iehovà\nd*.
\q1
\v 32 Hoe t’\nd Iehovà\nd*’ i Màroy,
\q1 Hehe te mionjoñe boak’ am-pifeheañe
\q1 pak’am-pifeheañe añe o haratiañeo,
\q1 vaho tio-baratse jabajaba ty honjoneñe
\q1 boak’ an-tsietoitane’ an-tane atoy añe.
\p
\v 33 Hirik’añ’olo’ty tane toy pak’ añ’ila’ ty tane toy añe o ho zamane’ \nd Iehovà\nd*o amy andro zay\f + \fr 25:33 \ft Isa 66:16,24, Ben 19:17-21\f*; tsy hirovetañe, tsy hambineñe, tsy haleveñe; fa ho forompotse ambone’ tane eo.
\q1
\v 34 Mangolalaiha ry mpiarakeo,
\q1 naho mangololoiha,
\q1 vaho milomoloaña an-davenok’ ao,
\q1 ry lohà’ i mpirai-liay
\q1 fa tondroke ty androm-pandentañe
\q1 naho fampiparatsiahañe anahareo,
\q1 ie hivolentsa manahake ty sini-hara.
\q1
\v 35 Ho po-pivoratsahañe o mpiarakeo,
\q1 tsy eo ty hipitsiha’ o mpiaolo’
\q1 i lia-raikeio!
\q1
\v 36 Inay ty fikoikoiha’ o mpiarakeo,
\q1 naho ty fangololoiha’
\q1 o mpiaolo’ i lia-raikeio!
\q1 fa nihotomomohe’ \nd Iehovà\nd*
\q1 ty fiandraza’ iareo.
\q1
\v 37 Le hampitsiñeñe o goloboñe nipendreñeo,
\q1 ty amy haviñera’ \nd Iehovà\nd*y.
\q1
\v 38 Niavote’e manahake ty liona
\q1 i fipalira’ey;
\q1 fa kòake ty tane’ iareo ty amy
\q1 hasiaha’ i fibara nampisoañey,
\q1 naho ty amy fiforoforoan-kaviñera’ey.
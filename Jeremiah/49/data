\c 49
\p
\v 1 Ty amo nte-Amoneo.
\q1 Hoe t’\nd Iehovà\nd*:
\q1 Tsy amañ’ana-dahy hao t’Israele?
\q1 Tsy amam-pandova hao re?
\q1 Inoñ’ arè ty itavana’ i Meleke\f + \fr 49:1  \ft  Meleke: mpanjaka\f* i Gade?
\q1 naho ty imoneña’ ondati’eo
\q1 an-drova’ iareo ao?
\q1
\v 2 Aa le ho tondroke ty andro,
\q1 hoe t’\nd Iehovà\nd*,
\q1 te hampijanjiñeko koin’aly
\q1 e Rabà\f + \fr 49:2  \ft  Rabà: maozatse, ra’elahy, mirengetse\f*’ o ana’ i Amoneo\f + \fr 49:2  \ft  Amone: tariratse; toe tarira’ i Lote\f* ;
\q1 ie ho votre mangoakoake
\q1 le ho hotomomoheñe añ’afo
\q1 o anak’ ampela’eo;
\q1 naho hapitso’ Israele
\q1 o nampipitsok’ azeo, hoe t’\nd Iehovà\nd*.
\q1
\v 3 Mangoihoia ry Kesbone,
\q1 fa rotsake t’i Aia\f + \fr 49:3  \ft  Aia: votre\f*;
\q1 mikoeakoeaha ry anak’ ampela’ i Rabà,
\q1 misikina gony, mandalà,
\q1 miheloheloa amo goloboñeo,
\q1 fa homb’am-pandrohizañe añe
\q1 t’i Meleke,
\q1 o mpisoro’eo rekets’ o roandria’eo.
\q1
\v 4 Ino ty irengea’o am-bavatane ao,
\q1 i vavatane’o mitsiritsiokey,
\q1 ry anak’ ampela midisa-volio?
\q1 Ihe miato vara, manao ty hoe:
\q1 Ia ty haname ahy?
\q1
\v 5 Inao, hampangebahebak’azo raho,
\q1 hoe t’i Talè, \nd Iehovà’\nd* i Màroy,
\q1 boak’ amo mañohok’ azo iabio;
\q1 naho songa haronje’ ty roake mb’eo,
\q1 tsy eo ty hanontoñe ty mibaratsake.
\q1
\v 6 Fa ie añe, le hampoliko boak’ an-drohy añe o ana’ i Amoneo, hoe t’\nd Iehovà\nd*.
\q1
\v 7 Ty amy Edome; hoe ’\nd Iehovà’\nd* i Màroy:
\q1 Fa kapaike hao ty hihitse e Temane\f + \fr 49:7  \ft  Temane: atimo, Afrika; fonitse\f* ao?
\q1 Fa mongotse hao ty veren-tsoa’
\q1 o maharendrekeo?
\q1 Fa nilosotse am’ iareo hao ty hilala?
\q1
\v 8 Miridaridà, mibalintoà, mitoboha
\q1 an-dalek’ ao, ry mpimone’ i Dedaneo\f + \fr 49:8  \ft  Dedane: o araña’eo; firañetañe; mpizaka\f*;
\q1 fa hapoko ama’e ty feh’oha’ i Esave\f + \fr 49:8  \ft  Esave: ty manao, ty mamonitse\f*,
\q1 ty andro andilovako aze.
\q1
\v 9 Aa naho nimb’ama’o mb’eo
\q1 ty mpanontoñe valoboke,
\q1 tsy ho nisisà’ iareo hao
\q1 ty ho tsindroheñe?
\q1 Naho ty malaso an-kaleñe,
\q1 tsy ho namaok’ am-para’ te nieneñe?
\q1
\v 10 F’ie finaopaoko t’i Esave, nampikorendaheko o fikafira’eo,
\q1 le tsy ho lefe’e ty hietake;
\q1 fa tinavañe o tiri’eo,
\q1 songa tsy eo o rolongo’eo,
\q1 naho o rañe’eo, vaho i vata’ey.
\q1
\v 11 Fario o anam-bode-rae’oo,
\q1 fa ho velomeko;
\q1 naho angao hiato amako o ramavoi’oo.
\q1
\v 12 Fa hoe t’\nd Iehovà\nd*:
\q1 Ingo, ndra te tsy tinendre
\q1 hinoñe amy fitoviy ty ila’e,
\q1 toe hinoñe ama’e avao;
\q1 aa le tsy ho lilovañe ka v’iheo?
\q1 Tsy hapoke tsy ho lilovan-drehe,
\q1 toe tsy mahay tsy hinoñe.
\q1
\v 13 Fa nifanta ami’ty vatako raho,
\q1 hoe t’\nd Iehovà\nd*,
\q1 t’ie ho hadabàñe ty Botsrà\f + \fr 49:13  \ft  Botsrà: toe-kasotriañe, fijalea\f*,
\q1 fañinjeañe, ratraratra, naho fatse;
\q1 vaho ho koake nainai’e donia o rova’eo.
\q1
\v 14 Fa nahatsanon-talily boak’am’ \nd Iehovà\nd* raho, fa nampihitrifeñe amo kilakila’ ondatio ty minday ty hoe:
\q1 Mifanontona, mionjona haname aze,
\q1 vaho miongaha mb’an-kotakotake mb’eo.
\q1
\v 15 Inao, hafotsako ho kedekedeke
\q1 amo fifeheañeo rehe,
\q1 naho ho fañamavoa’ ondatio.
\q1
\v 16 Fa namañahy azo ty fangebaheba’o:
\q1 ty firengevohan’ arofo’o,
\q1 ihe mpimoneñe an-tseratseram-bato ao, mitobok’ an-kaboañe ey;
\q1 aa ndra te nanoe’o antiotiotse ey,
\q1 mira ami’ty vantio ty akiba’o,
\q1 mbe hampizotsoeko boak’ey,
\q1 hoe t’\nd Iehovà\nd*.
\q1
\v 17 Ho liolio kòake t’i Edome,
\q1 hene ho latsa ze mioza ama’e,
\q1 hikosìk’ amo hekoheko nizoe’eo.
\q1
\v 18 Hanahake ty fandrotsahañe
\q1 i Sedome\f + \fr 49:18  \ft  Sedome: sodotse, forototo\f* naho i Amorà\f + \fr 49:18  \ft  Amorà: mpiola\f* naho
\q1 o rova nañohoke iareoo,
\q1 hoe t’\nd Iehovà\nd*,
\q1 tsy himoneña’ ondaty,
\q1 tsy hañialoa’ ty ana’ondaty.
\p
\v 19 Ingo hionjoñe hanahake ty liona boak’an-drongoñe matahetse añ’olo’ Iordaney mb’an-goloboñe soa fahetse mb’eo; fa hampitribaheko an-day boak’ ama’e amy zao, vaho ho tendrèko hifehe aze ze nijoboñeñe; fa ia ty hambañ’ amako? Ia ty haneseke ahy? Vaho ia ty mpiarake hahafijohañe hiatrek’ ahiko?
\v 20 Aa le inao ty safiri’ \nd Iehovà\nd*, ty nisafirie’e i Edome; naho ty ereñere naereñere’e amo mpimone’ i Temaneo; toe ho kozozote’e añe ndra o kede amy lia-raikeio, vata’e hampangoakoahe’e am’iereo o fiandraza’ iareoo.
\v 21 Man­ginikinike ty tane ami’ty fikodoim-pikorovoha’ iareo; inay ty koeake, janjiñe an-dRiake Mena añe ty feo’e.
\v 22 Ingo t’ie hionjoñe mb’eo naho hitsikefañe hoe vantio vaho havela’e amy Botsrà o ela’eo; le hanahake ty fidebom-pon-drakemba mitsongo ty arofo’ o fanalolahi’ i Edomeo amy andro zay.
\q1
\v 23 Ty amy Damesèke\f + \fr 49:23  \ft  Damesèke: haroñe pea-dio hoe mirehetse\f*.
\q1 Angoae ty Kamate\f + \fr 49:23  \ft  Kamate: habosehañe; miforoforo; rindry\f* naho i Arpade\f + \fr 49:23  \ft  Arpade: hazava’ ty fijebañañe\f*;
\q1 ty amy talili-raty jinanji’ iareo,
\q1 ie tranahe’ ty hebakebake,
\q1 mitroñe i riakey tsy mete pendreñeñe.
\q1
\v 24 Niforetrake t’i Damesèke,
\q1 nitolike re hivoratsake,
\q1 fe manjitse aze ty fineveneverà’e;
\q1 fioremeñañe naho teveteveke
\q1 ty mamihiñe aze,
\q1 manahake ty ampela mitsongo.
\q1
\v 25 Akore te hangoakoake
\q1 i rova nirengèñey,
\q1 i rova nahafale ahiy?
\q1
\v 26 Aa le hikorovok’ an-tameañe ey
\q1 o ajalahi’eo,
\q1 vaho fonga hampianjiñeñe amy andro zay
\q1 o lahin-defoñeo,
\q1 hoe t’\nd Iehovà’\nd* i Màroy.
\q1
\v 27 Hamiañako afo ty kijoli’ i Damesèke,
\q1 hampibotseke o anjomba’
\q1 i Ben-hadadeo\f + \fr 49:27  \ft  Ben-Hadad: Ana’ Korake; Hafalea\f*.
\p
\v 28 Ty amy Kedare\f + \fr 49:28  \ft  Kedare: ieñe, embetse\f* naho ty amo fifehea’ i Katsore\f + \fr 49:28  \ft  Katsore: kiririsa, ahe-maike\f* linafa’ i Nebokadnetsare mpanjaka’ i Baveleo, hoe t’\nd Iehovà\nd*;
\q1 Miongaha, mionjona mb’e Kedare,
\q1 vaho korendaho o anan-tatiñanañeo.
\q1
\v 29 Ho kopahe’ iereo ty kivoho
\q1 naho o lia-rai’ iareoo,
\q1 ho tavane’ iareo ho am-bata’e
\q1 o lamban-temetseo, naho o vara’ iareoo, naho o rameva’ iareoo;
\q1 vaho ho koraheñe ama’iareo, ty hoe, Hankàñe mb’etia mb’eroa!
\q1
\v 30 Miorata añe, miherereaha!
\q1 mañialoa an-dalek’ ao,
\q1 ry mpimoneñe e Katsore ao,
\q1 hoe t’\nd Iehovà\nd*;
\q1 fa nisafirie’ i Nebokadnetsare mpanjaka’ i Bavele,
\q1 vaho naereñere’e talin-dia.
\q1
\v 31 Miongaha, mionjona mb’amy fifeheañe mierañerañey, i miaiñañoleñañey;
\q1 hoe t’\nd Iehovà\nd*;
\q1 I tsy aman-kijoly, tsy aman-tsikadañey;
\q1 mpimoneñe am-bangiñe.
\q1
\v 32 Hakopake o rameva’ iareoo,
\q1 ho tongañe o añombe’ iareo mitozantozañeo; vaho hampiparatsiaheko
\q1 mb’amo tioke iabio
\q1 o mihitsike ty am-bala’eo,
\q1 haseseko hankàñe boak’an -dafi’e iaby, hoe t’\nd Iehovà\nd*.
\q1
\v 33 Ho poakorom-panaloke ty Katsore, hoakoake nainai’e kitro-katroke,
\q1 ie ho po-pimoneñe,
\q1 ndra ty ana’ ondaty tsy hañialo ao.
\p
\v 34 Ty tsara’ \nd Iehovà\nd* niheo am’ Iirmeà mpitoky ty amy Elame ami’ty fifotoram-pifehea’ i Tsidkia’ mpanjaka’ Iehodà, manao ty hoe:
\v 35 Hoe t’\nd Iehovà’\nd* i Màroy;
\q1 Inao! ho pekañeko ty fale’ i Elame,
\q1 ty fiaolon-kaozara’ iareo.
\q1
\v 36 Le hatreatrèko amy Elame i tiok’efatse boak’ an-kotsok’ efa’ i likerañey rey,
\q1 naho hampiparaitaheko
\q1 mb’amy tioke rey iereo;
\q1 vaho tsy eo ty fifeheañe tsy higodañe’
\q1 o naronje boak’ Elameo.
\q1
\v 37 Le hampiroreheko añatrefa’ o rafelahi’eo t’i Elame,
\q1 naho aolo’ o mipay ty fiai’iareoo;
\q1 naho hametsahako hankàñe,
\q1 naho ty haboseko miforoforo;
\q1 hoe t’\nd Iehovà\nd*;
\q1 vaho hañitrifako fibara hañoridañe iareo ampara’ te mongotse;
\q1
\v 38 le hapoko Elame ao ty fiambesako
\q1 vaho ho rotsaheko boak’ao
\q1 ze mpanjaka ndra roandriañe,
\q1 hoe t’\nd Iehovà\nd*.
\q1
\v 39 Fe ho tondrok’ amo andro honka’eo te hampoliko o ­nasese hirik’ i Elame,
\q1 hoe t’\nd Iehovà\nd*.
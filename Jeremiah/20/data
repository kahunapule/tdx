\c 20
\p
\v 1 Ie jinanji’ i Paskore\f + \fr 20:1  \ft  Paskore: mampigaraboke loake; hafotia\f* ana’ Imere\f + \fr 20:1  \ft  Imere: misaontsy; añondry\f*, mpisoroñe, loham-pifehe añ’ An­jomba’ \nd Iehovà\nd* ao, i nitokie’ Iirmeày,
\v 2 le nampandafa’ i Paskore t’Iirmeà, vaho najo’e an-dangoke an-dalam-bei’ i Beniamine añ’ Anjomba’ \nd Iehovà\nd* ao.
\v 3 Ie amy loak’ àndroy naho nakare’ i Paskore amy longòkey t’Iirmeà, le nanoe’ Iirmeà ty hoe, Tsy Paskore ty nanoe’ \nd Iehovà\nd* i tahina’oy fa Magòremisabìbe\f + \fr 20:3  \ft  Magoremisabibe: iarisehoa’ ty tahotse\f*.
\v 4 Fa hoe t’\nd Iehovà\nd*: Ingo hanoeko harevendreveñañe ami’ty vata’o naho amo hene rañe’oo rehe; le ho isam-pihaino’o ty ho korovohem-pibaran-drafelahi’ iareo, naho fonga hatoloko am-pitàm-panjaka’ i Bavele t’Iehodà naho hasese’e an-drohy mb’e Bavele mb’eo vaho ho zevoñe’e am-pibara.
\v 5 Hatoloko iareo ze hene haja’ ty rova toy; o havokara’e iabio, naho o raha sarobili’e iabio, eka, ze fonga vara’ o mpanjaka’ Iehodào ty hatoloko am-pità’ o rafe­lahi’eo; ho kopahe’ iereo, ho rambese’ iereo vaho hendese’ iareo mb’e Bavele añe.
\v 6 Le ihe, Paskore, naho ze fonga añ’ anjomba’o ao ro hasese mb’am-pandrohizam-b’eo; le ho avy e Bavele añe rehe, naho hihomake añe, vaho haleveñe añe, Ihe rekets’ o rañe’o iaby nitokia’o entam-bìlañeo.
\q1
\v 7 Ry \nd Iehovà\nd*, nazi’o raho le nimeteako,
\q1 niambotraha’o, vaho nahagioke;
\q1 zaho fitohàfañe lomoñandro,
\q1 mañabiañe ahy ie abikey.
\q1
\v 8 Ie mivolan-draho le mitazataza,
\q1 mikoiake ty hoe:
\q1 Joy naho fandrotsahañe;
\q1 aa le sirikaeñe naho injeañe lomoñandro raho ty amy tsara’ \nd Iehovà\nd*y
\q1
\v 9 Ie anoeko ty hoe,
\q1 tsy hivolañe aze raho,
\q1 tsy hirehak’ ami’ty tahina’e ka,
\q1 toly ndra afo ty mihoboboke an-troko, migabeñe an-taolako ao,
\q1 naho mokotse avao raho t’ie tanañe ao,
\q1 vaho tsy feleko.
\q1
\v 10 Tsinanoko ty tangogo’ i màroy,
\q1 mangebahebake mb’atia mb’etia:
\q1 Manirikà, eka ho sirikae’ay;
\q1 mamandroñ’ahy o rañeko iabio ke hitsikapy: He ho fañahien-dre, hoe iereo,
\q1 Toe ho felen-tika, ho valen-tikañe.
\q1
\v 11 Fe mindre amako t’\nd Iehovà\nd*
\q1 hoe fanalolahy;
\q1 aa le hitsikapy o mpampisoañe ahio,
\q1 naho tsy hahalefe,
\q1 akore ty ho fisalara’ iareo
\q1 kanao tsy zary vaho ho fañonjirañe
\q1 tsy ho haliño kitro katroke.
\q1
\v 12 Ry \nd Iehovà’\nd* i Màroy,
\q1 ry Mpitsoke o vantañeo,
\q1 Mpivazoho añ’ova naho añ’arofo ao,
\q1 ehe te ho treako ty famalea’o fate iareo;
\q1 fa Ihe ty nampibentarako ty amako.
\q1
\v 13 Sabò t’\nd Iehovà\nd*, rengeo t’\nd Iehovà\nd*;
\q1 fa hinaha’e am-pità’ o lo-tserekeo
\q1 ty fiai’ o rarakeo.
\q1
\v 14 Fatse i andro nahatoly ahikoy;
\q1 ehe te tsy ho tahieñe
\q1 i andro niterahan-drenekoy.
\q1
\v 15 Ozoñeñe t’indaty ninday talily
\q1 an-draeko, nanao ty hoe:
\q1 Nisamake lahilahy rehe, nahafale aze.
\q1
\v 16 Ehe te hanahake o rova narotsa’ \nd Iehovà\nd* tsy mete nisolohoo indaty zay;
\q1 Ee t’ie hijanjiñe kaikaike te maraiñe,
\q1 naho hazolava te tsipinde-mena.
\q1
\v 17 Amy t’ie tsy vinono’e boak’
\q1 an-koviñ’ ao;
\q1 soa te ho ni-kiboriko ty reneko,
\q1 ie nainai’e ho ni-bei-troke.
\q1
\v 18 Aa vaho ino ty niakarako
\q1 i hoviñey hahatreavako
\q1 haemberañe naho hasotriañe,
\q1 hampibotsehan-kasalarañe o androkoo?
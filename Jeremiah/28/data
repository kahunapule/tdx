\c 28
\p
\v 1 Aa ie tamy taoñey avao, amy fifotoram-pifehea’ i Tsidkia mpanjaka’ Iehodày, amy volam-paha lime’ i taom-pahefatsey, le nisaontsy amako añ’ anjomba’ \nd Iehovà\nd* ao añatrefa’ o mpisoroñeo naho ondaty iabio t’i Kananiaho\f + \fr 28:1   \ft Kananiaho: falalàñe; tretre; ravoravo’ Ia\f*, ana’ i Azore\f + \fr 28:1   \ft Azore: mpañolotse; oloreñe\f*, mpizaka nte-Gibone\f + \fr 28:1   \ft Gibone: Ankaboa; fitovy; ze onjoneñe\f*, nanao ty hoe:
\v 2 Hoe ty enta’ \nd Iehovà\nd*’ i Màroy, Andrianañahare’ Israele, Fa pinozako i jokam-panjaka’ i Baveley;
\v 3 añate’ ty roe taoñe do’e le fonga hampoliko an-toetse atoy ze fana’ i an­jom­ba’ \nd Iehovà\nd*y nakare’ i Nebokadnetsare mpanjaka’ i Bavele an-toetse atoy naho nendese’e mb’e Bavele añe,
\v 4 vaho hampoliko an-toetse atoy t’Iekonia, ana’ Iehoiakime, mpanjaka’ Iehodà naho o mpirohi’ Iehodà iaby nasese mb’e Bavele mb’eoo hoe t’\nd Iehovà\nd*; toe hampipozaheko i jokam-panjaka’ i Baveley.
\p
\v 5 Aa le hoe t’Iirmeà mpitoky amy Kananiaho mpitoky añatrefa’ o mpisoroñeo naho aolo ze hene ondaty nijohañe añ’ anjomba’ \nd Iehovà\nd* eo,
\v 6 hoe t’Iirmeà mpitoky: Ie zay! ehe te hanoe’ \nd Iehovà\nd* zay! ehe te ho henefe’ \nd Iehovà\nd* o saontsy tinoki’oo, te hampoli’e o fana’ i anjomba’ \nd Iehovà\nd*io, naho ie iaby nasese an-drohy mb’eo rezay, boake Bavele pak’ an-toetse atoy!
\v 7 Fe janjiño hey ty tsara ho taroñeko an-dravembia’o, naho an-dravembia’ ondaty iabio:
\v 8 O mpitoky taoloko naho taolo’o haehaeo ro nitoky fatse ami’ty fifeheañe maro, naho fifelehañe jabajaba ty ami’ty aly naho hankàñe vaho angorosy.
\v 9 Ty mpitoky mitoky fierañerañañe, ie tondroke ty saontsi’ i mpitokiy, le ho fohiñe te toe nirahe’ \nd Iehovà\nd* i mpitoky zay.
\p
\v 10 Aa le rinambe’ i Kananiaho am-pititia’ Iirmeà eo i boday vaho pinoza’e,
\v 11 vaho nilañoñe añatrefa’ ondaty iabio t’i Kananiaho nanao ty hoe: Hoe t’\nd Iehovà\nd*, Hambañe amy zay ty hampipozahako am-pititia’ o kilakila’ ndatio añate’ ty taoñe roe garagadoñe ty joka’ i Nebokadnetsare mpanjaka’ i Bavele. Le nisitak’ iareo t’Iirmeà.
\p
\v 12 Aa ie nandimbe i nampipozahe’ i Kananiaho am-pititia’ Iirmeà mpitoky i jokaiy, le niheo am’ Iirmeà ty tsara’ \nd Iehovà\nd* nanao ty hoe:
\v 13 Akia, saontsio amy Kananiaho ty hoe, Hoe t’\nd Iehovà\nd*: Fa pinoza’o o joka hataeo; fe hamboare’o joka viñe hasolo aze.
\v 14 Le hoe t’\nd Iehovà\nd*’ i Màroy, i Andrianañahare’ Israeley: Fa napoko am-pititia’ o fifeheañe iaby retoa ty joka viñe hitoroña’ iareo i Nebokadnetsare mpanjaka’ i Bavele; toe hitoroñe aze iereo vaho natoloko ama’e ka o hare an-kivoke eio.
\v 15 Le hoe t’Iirmeà mpitoky amy Kananiaho mpitoky: Mahajanjiña hey ry Kananiaho; tsy nañirak’ azo t’\nd Iehovà\nd*; vaho ampiatoa’o ami’ty vande ondaty retoa.
\v 16 Aa le hoe t’\nd Iehovà\nd*: Inao! hiraheko hiakatse ty tarehe’ ty tane toy rehe; toe hihomak’ ami’ty taoñe toy ty amy tarom-piolañe nanoe’o am’ \nd Iehovà\nd*y.
\v 17 Aa le nikoromak’ amy volam-paha-fito’ i taoñeiy avao t’i Kananiaho mpitoky.
\c 50
\p
\v 1 Ty entañe nitsarae’ \nd Iehovà\nd* ty amy Bavele, tane’ o nte-Kasdioy, añam’ Iirmeà mpitoky.
\q1
\v 2 Taroño amo kilakila’ ndatio, tseizo;
\q1 añonjono vorovoro, koiho
\q1 vaho ko ampikafireñe ty hoe:
\q1 Tinavañe ty Bavele, salatse t’i Bele\f + \fr 50:2  \ft  Bel: ndra Baale: ‘ndrahare’ i Bavele\f*,
\q1 lonjetse ty Merodake\f + \fr 50:2  \ft  Merodake: Fisolohoañe mafaitse\f*;
\q1 songa nampisalareñe
\q1 o saren-drahare’eo,
\q1 dinemoke o hazomanga’eo.
\q1
\v 3 Amy te boak’ avaratse añe
\q1 ty fifeheañe haname aze,
\q1 ty hampangoakoake i tane’ey,
\q1 ampara t’ie tsy amam-pimoneñe;
\q1 fonga nañariok’ añe
\q1 ndra ondaty ndra hare.
\q1
\v 4 Amy andro zay, naho amy sa zay,
\q1 hoe t’\nd Iehovà\nd*,
\q1 le homb’ atoy o ana’ Israeleo,
\q1 ie naho o ana’ Iehodao,
\q1 hangololoike ty rovetse te mañavelo, vaho ho tsoehe’ iereo t’\nd Iehovà\nd*
\q1 Andrianañahare’ iareo.
\q1
\v 5 Hañontanea’ iareo ty lalañe
\q1 mb’e Tsione mb’eo,
\q1 naho hampiatrefe’iareo laharañe;
\q1 Homb’eo iereo hireketse am’ \nd Iehovà\nd*
\q1 ami’ty fañina tsy modo nainai’e,
\q1 tsy ho haliño.
\q1
\v 6 Fa añondry motso ondatikoo; nampandrifihe’ o mpiara’ iareoo;
\q1 nampidadà’ iereo amo haboañeo;
\q1 nirererere am-bohitse pak’ an-kaboañe, nandikofa’ iareo ty fitofà’ iareo.
\q1
\v 7 Fonga nampibotseke iareo
\q1 ze nifanendrek’ ama’e;
\q1 le nanao ty hoe o malaiñ’ iareoo:
\q1 Tsy aman-kakeo zahay;
\q1 amy t’ie ro nandilatse
\q1 am’ \nd Iehovà\nd*, fimoneñan-kavantañañey,
\q1 am’ \nd Iehovà\nd* fitaman-droae’iareo.
\q1
\v 8 Miridriha boake Bavele ao,
\q1 naho iakaro ty tane o nte-Kasdio\f + \fr 50:8  \ft  Iir 51:6, 45, Isa 48:20, 2Kor 6:17 Ben 18:4\f*, vaho itsikombeo ty oselahy
\q1 miaolo’ i lia-rai’ey.
\q1
\v 9 Inao! ho troboeko
\q1 hionjoñe hiatrek’ i Bavele
\q1 ty firimboñam-pifeheañe ra’elahy
\q1 boak’ an-tane avaratse añe;
\q1 miriritse ama’e iereo,
\q1 le ho tavaneñe amy zao;
\q1 hanahake o amy fanalolahy mahimbañeo
\q1 o anam-pale’iareoo,
\q1 tsy ama’e ty himpoly mañomaño;
\q1
\v 10 Ho kopaheñe t’i Kasdy;
\q1 hahaeneñe ze hene mamaok’ ama’e;
\q1 hoe t’\nd Iehovà\nd*:
\q1
\v 11 Ty ami’ty hafalea’areo,
\q1 naho ty firebeha’areo,
\q1 ry mpampikopake i lovakoio,
\q1 ty amy fitrekoa’areo
\q1 hoe tamana añ’ahetse,
\q1 vaho misehaseha hoe soavala mirefe;
\q1
\v 12 Hangirifiry ty fisalaran-drene’o,
\q1 ho meñatse i nahatoly azoy;
\q1 ho tsitso’ o fifeheañeo, fatram-bey,
\q1 tane karakankaiñe vaho liolio.
\q1
\v 13 Ami’ty haviñera’ \nd Iehovà\nd*
\q1 le tsy himoneñañe,
\q1 fa ho vata’e bangìñe;
\q1 ho latsa iaby ze miary amy Bavele,
\q1 hikosàke amo hekoheko’e iabio.
\q1
\v 14 Ampiririto hialy amy Bavele
\q1 añ’ariari’e eo ry mahatam-paleo,
\q1 ahiririño, ko manisa ana-pale;
\q1 amy te anaña’ \nd Iehovà\nd* tahiñe.
\q1
\v 15 Mirohafa añ’arikatoke aze,
\q1 fa miambane re;
\q1 mihotrake o faha’eo,
\q1 rebake o kijoli’eo;
\q1 zay ty fañondroha’ \nd Iehovà\nd*,
\q1 Mamalea fate! hambañe amy nanoe’ey
\q1 ty hanoañe ama’e.
\q1
\v 16 Aitò amy Bavele ty mpandrarake,
\q1 naho i mpita-meso am-pitatahañey,
\q1 ie ihembaña’e ty fibaram-panindry,
\q1 songa hitolike mb’am’ondati’eo,
\q1 sindre handripake mb’an-tane’e mb’eo.
\q1
\v 17 Añondry miparaitake t’Israele,
\q1 niroahe’ o lionao añe;
\q1 Ty valoha’e nampibotsek’ aze,
\q1 i mpanjaka’ i Asorey
\q1 naho ami’ty figado’e toy
\q1 t’i Nebokadnetsare mpanjaka’ i Bavele
\q1 ro nampipekañe o taola’eo.
\q1
\v 18 Aa le hoe t’\nd Iehovà’\nd* i Màroy,
\q1 t’i Andrianañahare’ Israele:
\q1 Inao! ho liloveko ty mpanjaka’ i Bavele
\q1 naho i tane’ey,
\q1 manahake ty nandilovako
\q1 i mpanjaka’ i Asorey.
\q1
\v 19 Le hampoliko mb’am-piandraza’e mb’eo t’Israele,
\q1 hihinañe e Karmele naho e Basane ao,
\q1 vaho hahaeneñe ty tro’e
\q1 ty an-kaboa’ i Efraime naho i Gilade.
\q1
\v 20 Amy andro rezay naho amy sa zay,
\q1 hoe t’\nd Iehovà\nd*,
\q1 ho kodebèñe ty hakeo’ Israele fe tsy ho eo, naho ty tahi’ Iehodà, fa tsy hahaoniñe;
\q1 amy te ho hahàko ty hakeo’
\q1 o napoko ho sehanga’eo.
\q1
\v 21 Mionjona mb’an-tane’ Merataime\f + \fr 50:21  \ft  Merataime: indroe niola\f*,
\q1 atreatréo,
\q1 naho o mpimoneñe e Pekodeo\f + \fr 50:21  \ft  Pekode: Fitilihañe\f*,
\q1 mongoro,
\q1 vata’e rotsaho, hoe t’\nd Iehovà\nd*,
\q1 ano iaby o nandiliako azoo.
\q1
\v 22 Inao, ty hotakotak’ amy taney,
\q1 naho ty fandrotsaham-bey.
\q1
\v 23 Akore te finira naho pinozake
\q1 ty ana-bato’ ty tane toy!
\q1 Akore te nampangoakoaheñe
\q1 añivo’ o fifeheañeo ty Bavele!
\q1
\v 24 Ie nandaharako fandrike,
\q1 toe tsinepake ka, ry Bavele,
\q1 fe tsy napota’o;
\q1 nivazohoen-drehe vaho nitratse,
\q1 amy te ihe nifangatotse am’ \nd Iehovà\nd*.
\q1
\v 25 Fa sinoka’ \nd Iehovà\nd* ty fañaja’e,
\q1 vaho nakare’e o fialian-kaviñera’eo;
\q1 ty fitoloñañe tsy mete tsy anoe’ i Talè, \nd Iehovà\nd*, an-tane o nte-Kasdio.
\q1
\v 26 Itameo boak’an-tsietoitane añe,
\q1 sokafo o riha’eo,
\q1 atontono mañambone kivo­tre kivotre, vaho rotsaho; ko anisa’o ndra inoñe.
\q1
\v 27 Fonga lentao o vosi’eo,
\q1 ampizotsò mb’am-panjamanañe ao;
\q1 feh’ ohatse ama’e !
\q1 fa tondroke ty andro’ iareo,
\q1 ty androm-pandilovañe.
\q1
\v 28 Inay! ty feom-pipiliotse naho o nandrifitse boak’an-tane Baveleo, hitsey e Tsione ao ty fañondroha’ \nd Iehovà\nd* Andrianañaharentika,
\q1 i vale-fate’e ty amy anjomba’eiy.
\q1
\v 29 Koiho hifanontone hiatreke i Bavele
\q1 o mpitàm-paleo, o mampibitsoke fale iabio; mitobea añ’arikatoke aze;
\q1 ko ado’ areo te ho eo ty hiborofotse;
\q1 ondroho ty amo sata’eo,
\q1 avaleo ama’e o fonga fitoloña’eo,
\q1 fa nirengevohe’e t’\nd Iehovà\nd*,
\q1 i Masi’ Israeley.
\q1
\v 30 Aa le hikorovok’ an-tameañe eo
\q1 o ajalahi’eo,
\q1 songa hampianjiñeñe amy andro zay
\q1 o lahin-defo’eo, hoe t’\nd Iehovà\nd*.
\q1
\v 31 Inao! miatre azo raho
\q1 ty mpitoabotse tia,
\q1 hoe t’i Talè, \nd Iehovà’\nd* i Màroy;
\q1 fa tondroke ty andro’o,
\q1 ty namotoañako handilo azo.
\q1
\v 32 Hitsikapy naho hikorovoke
\q1 i loho mpiroharohay,
\q1 tsy ho amam-pañongake;
\q1 le ho viañeko afo o rova’eo,
\q1 vaho ho forototoe’e o faripari’e iabio.
\q1
\v 33 Hoe t’\nd Iehovà’\nd* i Màroy,
\q1 naharo forekekeñe o ana’ Israeleo
\q1 naho o nte-Iehodao;
\q1 fa tinambozò’ o nitsepak’ iareo,
\q1 nifoneña’ iareo tsy hamotsots’ iareo.
\q1
\v 34 Maozatse ty Mpijeba’ iareo,
\q1 \nd Iehovà’\nd* i Màroy ty tahina’e,
\q1 ho henefa’e ty fisalala’ iareo,
\q1 hampitofa’e i taney,
\q1 vaho ho troboe’e o mpimone’ i Baveleo.
\q1
\v 35 hoe t’\nd Iehovà\nd*
\q1 Hebae’ ty fibara o nte-Kasdio,
\q1 naho o mpimone’ i Baveleo,
\q1 naho o roandria’eo,
\q1 vaho o mahihi’eo.
\q1
\v 36 Ohare’ ty fibara o mpandañitseo,
\q1 hampidagolàñe iareo;
\q1 Hebaem-bi-lava o fanalolahio,
\q1 hampidemòhañe iareo.
\q1
\v 37 Ho amo soavala’ iareoo ty fibara,
\q1 naho amo sarete’eo,
\q1 naho amo ambahiny iaby añivo’ iareoo,
\q1 fa hanahake ty rakemba iereo;
\q1 amo vara’eo ty meso-lava,
\q1 vaho ho voloseñe.
\q1
\v 38 Hafaosa amo rano’eo, fa ho riteñe,
\q1 amy t’ie tanen-tsamposampon-draha,
\q1 vaho renge’ iareo o irevendreveña’ iareoo.
\q1
\v 39 Aa le hitrao-pitobok’ ao
\q1 ty fosa naho ty farasy,
\q1 hiantraño ao ka o voron-tsatrañeo;
\q1 le tsy ho fimoneñañe kitro-katroke,
\q1 tsy hañialoañe mb’an-tariratse
\q1 an-tamingañe.
\q1
\v 40 Ho hambañe amy nandrotsahan’ Añahare i Sedome naho i Amorà
\q1 vaho o mañohoke iareoo,
\q1 hoe t’\nd Iehovà\nd*;
\q1 tsy himoneña’ ondaty,
\q1 tsy hañialoa’ ty ana’ ondaty.
\q1
\v 41 Inao! hitotsake boak’ avaratse añe ondatio, fifeheañe jabajaba naho mpanjaka maro
\q1 ty ho troboeñe boak’an-tsietoitane añe.
\q1
\v 42 Vontitire’ iereo ty fale naho ty lefoñe, mpampisoañe tsy miferenaiñe;
\q1 mitroñe hoe i riakey ty feo’ iareo,
\q1 mijon-tsoavala;
\q1 miriritse hoe ondaty hihotakotake,
\q1 ama’o ry anak’ ampela’ i Bavele.
\q1
\v 43 Fa jinanji’ ty mpanjaka’ i Bavele
\q1 ty talily iareo,
\q1 vaho migebañe o fità’eo;
\q1 namihiñ’aze ty halonjerañe,
\q1 ty fanaintaiñan-ampela mitsongo.
\q1
\v 44 Inao! eo ty hionjoñe hoe liona boak’amo rongo-matahe’ Iordaneo
\q1 mb’an-goloboñe mifahetse mb’eo;
\q1 f’ie ho roaheko amy zao,
\q1 vaho ho tendrèko hamehe aze ze joboñeko; fa ia ty rahambako?
\q1 Ia ty hamotoañ’ andro ho ahy?
\q1 Le ia ty mpiarake hahafiatrek’ ahiko?
\q1
\v 45 Aa le mahajanjiña ty safiri’ \nd Iehovà\nd* sinafiri’e ty amy Bavele,
\q1 naho ty ereñere’e nañereñerea’e
\q1 ty amy tane’ o nte-Kasdioy;
\q1 toe ho kozozote’e mb’eo
\q1 ndra ty kede amy lia-rai’ey, hampangoakoahe’e ty am’iereo i fiandraza’ iareoy.
\q1
\v 46 Hirihindrihiñe i taney ty amy koike
\q1 ty hoe: Fa rinambe ty Bavele;
\q1 vaho ho janjiñeñe amo fifeheañeo
\q1 ty fikoaihañe.
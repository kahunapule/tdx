\c 2
\q1
\v 1 Hijohañe am-pijilovako eo iraho,
\q1 hijadoñe am-pitalakesañ’ abo ey,
\q1 hañilo mb’alafe’e mb’eo
\q1 handrèndreke ze ho tsarae’e amako,
\q1 naho ze hatoiko t’ie hiveroke.
\q1
\v 2 Nanoiñe ahy t’\nd Iehovà\nd* ami’ty hoe:
\q1 Sokiro i aroñaroñey,
\q1 bakabakafo an-takelake,
\q1 hahavakia’ondaty milay.
\q1
\v 3 Ho amy andro namantañañ’ azey i tokiy,
\q1 i figadoñañey ro enta’e,
\q1 le tsy handañitse
\q1 ndra t’ie tambatse, liñiso,
\q1 toe ho tondroke le tsy hihenekeneke.
\q1
\v 4 Heheke ty miebotsebots’ an-troke,
\q1 tsy vañoñe ty ama’e ao;
\q1 fe veloñe amy fatokisa’ey ty vantañe.
\q1
\v 5 Mbore fañahie’ ty divay ty mpirengevoke
\q1 tsy ho tamàñe añ’akiba’e ao,
\q1 fa ampienare’e hoe i Tsikeokeokey
\q1 ty fañiria’e, manahake o vilasio
\q1 t’ie tsy mb’ia tsy etsake,
\q1 fa atonto’e ama’e ze hene fifeheañe,
\q1 ampitoabore’e ama’e ze kila ondaty.
\q1
\v 6 Aa vaho tsy songa handrambe
\q1 razan-drehake ama’e irezay,
\q1 handrabioñe aze an-titse,
\q1 ami’ty hoe: Hankàñe
\q1 amy nanontoñe ty tsy azey!
\q1 akore ty hatrela’ ty nilogologoa’e tsoake!
\q1
\v 7 Tsy hitroatse amy zao hao
\q1 o mipay avak’ ama’oo?
\q1 tsy ho tsekake hao o mampi­nevenevetse azo?
\q1 ihe ho fikopaha’e.
\q1
\v 8 Aa kanao nikopahe’o o kilakila’ondatio,
\q1 le ho volose’ o sehanga’ ondatio ka irehe;
\q1 ty amo lio’ ondatio,
\q1 naho i heloke nanoañe amy taney,
\q1 naho amy rovaiy,
\q1 vaho amo hene mpimoneñeo.
\q1
\v 9 Hekoheko amy mpikatramo vara
\q1 ho a i anjomba’eiy,
\q1 hañonjona’e ambone ey i kiboho’ey,
\q1 hivotsora’e ami’ty haozara’ o ratio!
\q1
\v 10 fa nikinia’o hasalarañe ty akiba’o
\q1 hañitoa’o t’indaty maro,
\q1 vaho amam-kakeo am-bata’o.
\q1
\v 11 Hikoike boak’an-drindriñe ao ty vato,
\q1 hanoiñe aze i tsotsòke boak’ an-katae aoy:
\q1
\v 12 Hankàñe! ty mpamboatse rova an-dio,
\q1 ie mañoren-tanàñe an-tahiñe.
\q1
\v 13 Inao! tsy \nd Iehovà\nd*’ i Màroy
\q1 ty amokora’ ondaty ho ami’ty afo,
\q1 naho ty amozaha’ o fifeheañeo
\q1 ho an-kakoahañe.
\q1
\v 14 Toe ho lifotse ty fahafohinañe
\q1 ty enge’ \nd Iehovà\nd* ty tane toy,
\q1 manahake ty fañampoan-drano i riakey\f + \fr 2:1 \ft Ies 11:9\f*.
\q1
\v 15 Hankàñe ami’ty mampigenoke i rañe’ey,
\q1 ie izonjoña’e i zonjòñey, hampijik’ aze am-bòreke, hisamba’e i heña’ey!
\q1
\v 16 Àtsan-kasalaran-drehe fa tsy engeñe, minoma ka, ho zoeñe t’ie tsy sinavatse,
\q1 hitoliha’ ty fitovim-pitàn-kavana’ \nd Iehovà\nd*,
\q1 ho losore’ ty hameñarañe ty enge’o.
\q1
\v 17 Hanaroñ’ azo ty fijoiañe i Libanone,
\q1 naho ty fanjamanañe biby
\q1 nampalý iareo;
\q1 ty ami’ty lio’ ondatio naho
\q1 ty fampiantoañe i taney, i rovay,
\q1 vaho o mpimoneñe ao iabio.
\q1
\v 18 Ino ty tombo’ i sare-sokitsey,
\q1 ie tsinene ty nanao aze, sare nitranaheñe naho mpañoke vande;
\q1 t’ie iatoa’ i mpandranjy azey
\q1 hanoe’e samposampo moañe?
\q1
\v 19 Hekoheko ami’ty manao ty hoe
\q1 ami’ty hatae: Mañentea!
\q1 naho amy vato moañey: Miongaha!
\q1 Mahafanoro hao izay?
\q1 Hehe t’ie nohoñem-bolamena naho
\q1 volafoty, fe tsy aman-kofòke.
\q1
\v 20 Añ’anjomba’e masiñe ao t’\nd Iehovà\nd*;
\q1 mianjìña añatrefa’e eo ry an-tane-bey atoy.
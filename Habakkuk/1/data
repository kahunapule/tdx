\c 1
\p
\v 1 Ty entañe nioni’ i Kabakòke\f + \fr 1:1 \ft Kabakòke: mpanazoke; mpanao ringa\f* mpitoky:
\q1
\v 2 O ry \nd Iehovà\nd*, pak’ombia
\q1 ty hitoreovako, Ihe tsy mijanjiñeo?
\q1 naho ipoñafako feo, ami’ty hoe: Varata! Tsy rombahe’o!
\q1
\v 3 Ino ty ampahaisaha’o ahy
\q1 o tsy fanjofahañeo,
\q1 naho ampandrendreha’o ty
\q1 halonjerañe, naho ty harotsahañe,
\q1 vaho ty halò-tserehañe aoloko ey?
\q1 eo ka o mpiolao naho o mpandietseo.
\q1
\v 4 Aa le repake t’i Hake,
\q1 vaho tsy miboake ho vantañe o zakao;
\q1 fa arikoboña’ o tsivokatseo o vañoñeo,
\q1 aa le zaka vìlañe avao ty mandeha.
\q1
\v 5 Sambao o kilakila’ ondatio,
\q1 le maharendreha naho mañaraharà,
\q1 Ilatsao fa hanoeñe amo andro’ areoo
\q1 ty fitoloñañe tsy hiantofa’ areo,
\q1 ndra t’ie italilañe.
\q1
\v 6 Inao! te hampitroareko o nte-Kasdìo,
\q1 i fifeheañe mafaitse naho malìsay,
\q1 o hangovovoke hitsaha’e
\q1 i tane bey heneheneio
\q1 hitavana’e o akiba tsy a iareoo.
\q1
\v 7 Ie mampangebahebake naho
\q1 mampirevendreveñe;
\q1 miboak’ am-bata’e ty hionjona’
\q1 ty zaka naho ty enge’e.
\q1
\v 8 Masika te amo farasio o soavala’eo,
\q1 ie maola te amo amboa-hako
\q1 an-kaleñeo,
\q1 mitsapiotsapioke o mpiningitseo,
\q1 boake tsietoitane añe o mpiningi’eo;
\q1 miherereake hoe hondria
\q1 malisa t’ie hanao revozeake.
\q1
\v 9 Fonga hihofike mb’eo am-bodongero’e o azeo, miatre-daharañe manahake i tiok’ atiñanañey hanontom-pirohy hoe faseñe.
\q1
\v 10 Ie mpanivetive mpanjaka,
\q1 inje’ iareo o roandriañeo,
\q1 itohafa’ iareo ze rova fatratse,
\q1 ampirampia’ iereo tane le mitavañe.
\q1
\v 11 Mihelañe hoe tioke ty arofo’iareo,
\q1 fe voa hakeo, amy te samposampo’e ty haozara’e.
\q1
\v 12 Tsy taolo’ ty atao andro hao rehe
\q1 ry \nd Iehovà\nd* Andrianañahareko masiñe?
\q1 tsy ho mongotse zahay.
\q1 Ry \nd Iehovà\nd*, toe tinendre’o ho zakaeñe re,
\q1 Ihe Lamilamy, ro nañory aze ho liloveñe.
\q1
\v 13 Amam-pihaino mikotritriake rehe,
\q1 tsy mañeva azo ty hivazoho haratiañe;
\q1 tsy mete mioniñe hatsivokarañe;
\q1 akore te metea’o o mañoho-dozao?
\q1 Ihe mianjiñe avao, t’ie abotse’ i lo-tserekey t’indaty vantañe te ama’e;
\q1
\v 14 Ie anoe’o hoe fian-driake ondatio,
\q1 hoe raha milalilaly tsy amam-pifehe.
\q1
\v 15 Fonga tarihe’e am-porengotse,
\q1 kozozote’e an-karato,
\q1 naho manontoñe an-jarifa,
\q1 vaho mirebeke am-pitreñañe,
\q1
\v 16 Misoroñe amo harato’eo,
\q1 naho mañemboke amo jarifa’eo,
\q1 amy t’ie ro mahavondrake ty anjara’e,
\q1 naho mahatobàke o mahakama’eo.
\q1
\v 17 Aa ho koahe’e hao o harato’eo?
\q1 ho zamane’e nainai’e hao o fifeheañeo
\q1 fa tsy hanisa?
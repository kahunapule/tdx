\c 18
\s1 ty Trentram-po
\r Mar 9.33-37; Lke 9.46-48
\p
\v 1 Niheo mb’amy \nd Iesoà\nd* mb’eo henane zay o mpiama’eo nañontane ty hoe: Ia ty atao’o ho lohàñe amy fifehean-dikerañey?
\v 2 Tsinikao’e ty anak’ajaja naho navotra’e aivo’ iareo ao,
\v 3 le hoe re: To t’itaroñako t’ie tsy mitolike ho hambañe ami’ty ajaja toy, le tsy hizilike amy fifehean-dikerañey.\f + \fr 18:3 \ft Grk: \+fv 4\+fv*Ndra iaia mire-batañe manahake ty ajaja toy ro loha’e amy fifehean-dikerañey\f*
\v 5 Ze mandrambe ty ajaja manahake toke ami’ty añarako, mandrambe ahy.
\v 6 Ze mampitsikapy ty raike amo ajaja mpiato amakoo, le kitra’e andravaham-bato-pandisanañe ty an-kàto’e vaho avokovoko an-driake laleke ao.
\s1 o Mpampitsikapio
\r Mar 9.42-48; Lke 17.1-2
\p
\v 7 Hoy abey! amo mpimone’ ty voatse toio ty amo fampitsikapiañeo! Toe tsy mahay tsy eo ty mahatsikapy, natovo’e ty hoe: Hekoheko am’ indaty mampi­tsi­kapiy.
\v 8 Naho mamingañ’ azo ty fità’o ndra fandia’o, kitsiho ama’o; fa hàmake himoake an-kaveloñe ao kepeke ndra doñe rehe, ta te hatolotse añ’afo bey tsy modo ao reketse fitàñe roe naho fandia roe.
\v 9 Aa naho mampitsikapy azo ty fihaino’o, pirito vaho atambirivirio añe; kitra’e hizilike an-kaveloñe ao fei-pihaino raike, ta t’ie hatolotse añ’afo bey ao reke-pihaino roe.
\p
\v 10 Asoao tsy ho sirikae’ areo ty raike amo anak’ ajalahio; fa itaroñako te nai­nai’e mahaisake o ana’ i Raeko andi­kerañeio o anjeli’ iareoo,
\v 11 vaho fa nijihetse tsy handrombak’ o rafelahio ka i Ana’ ondatiy\f + \fr 18:11 \ft Grk: solo ty hoe: Fa toe nimb’atoy i Ana’ondatioy handrombake ze nimotso\f*.
\s1 ty Añondry Motso
\r Lke 15.4-7
\p
\v 12 Akore ty heve’ areo? Ie manañe añondry zato t’indaty, le mandifike añe ty raike, tsy henga’e am-bohitse ao heike hao i sivampolo-sive’ amby rey, vaho ho mb’eo hitso­eke i nandifikey?
\v 13 Ie tendreke, Eka! to t’itaroñako te handian-taroba i raikey te amy sivampolo-sive’ amby tsy nandridrìke rey.
\v 14 Amy te tsy lahan-dRae’ areo andindìñe ao ty hahamotso raike amo kede retiañe.
\s1 Ze Anaña’o Kabò
\p
\v 15 Ie henane zay, hoe t’i \nd Iesoà\nd* amy Simona atao Petera: Ie manao hakeo ama’o ty longo’o, endaho an-tolake, ie mijanjiñe, le fa azo’o i longo’oy.
\v 16 Aa naho tsy mañaoñe azo re, aseseho aolo ty ondaty, f’ie tsy mijanjiñe ndra fanta inoñ’ inoñe, le anovono roe ndra raike, hiatrefa’ ty valolombeloñe telo ndra roe, amy te mahajadoñe saontsy ty valolombeloñe telo ndra roe.\f + \fr 18:16 \ft Its 19:15; Jao 8:17, Ko II 13:1, Ti I 5:19, Heb 10:28\f*
\v 17 Aa naho tsy mañaon-titike inoñe ndra sangy inon-dre, le taroño amy fivoriy; aa ie mboe tsy mete mijanjiñe i fivoriy, le ampanahafo ami’ty añombelahi­mavo naho ty rafelahy vaho ty piaroteñe.
\p
\v 18 Eka, to t’itaroñako te ze fanta fehè’ areo an-tane atoy, ro feheñe andin­diñe ao. Naho ze hahà’ areo an-tane atoy, ho hahàñe andindìñe ao\f + \fr 18:18 \ft Mat 16:19\f*.
\p
\v 19 Tovoñako ama’ areo ty hoe, Naho miharo rehake amy ze ihalalia’ iareo ty roe ama’ areo an-tane atoy, le hanoen-dRaeko andindìñe ao ho a iareo.
\v 20 Ndra aia aia ivoria’ ty telo ndra roe ami’ty añarako le am’ iareo ao raho.
\s1 o Fiheveañeo
\p
\v 21 Le nisitsitse mb’ama’e t’i Petera, nanao ty hoe: O Rañandria, ie manao tahiñe amako ty rahalahiko, hiheveako pak’ impito hao?
\p
\v 22 Hoe t’i \nd Iesoà\nd* tama’e: Tsy anoako ty hoe Ampara’ ty fito, fa Sikal’ ami’ty fitom-polo-fito’amby.
\v 23 I fifehean-dikerañey, le ampanahafeñe ami’ty mpanjaka niambesatse nifamolily amo mpitoro’eo naho amo mpamandro’eo.
\v 24 Ie namototse volily, pok’eo ty nisongo bogady volamena\f + \fr 18:24 \ft Talenta, naho vola-foty: 45kg; ie volamena: 91 kg\f* rai-ale ama’e;
\v 25 aa ie tsy nanan-katolotse, le linili’ i talè’ey te haletake reketse keleiañe naho ze hanaña’e iaby, hañavake i songoy.
\v 26 Nibaboke aolo’ i talè’ey i mpitoroñey, nitoreo te hifereñaiña’e, handiñisa’e, fa fonga havaha’e.
\v 27 Aa le niferenaiña’ i talèy, le vinotso’e vaho hene napo’e.
\p
\v 28 Fa naho niavotse i mpitoro­ñey le nanjo ty mpitrao-pitoroñe nanaña’e drala zato\f + \fr 18:28 \ft Denariosy: drala vola-foty 3,9 gram: karama 1 andro.\f*, le tsinepa’e naho finofo’e vaho hoe ty asa’ i kinabokey
\v 29 Matokisa naho mahaliñisa ahy fa hene havahako.
\v 30 F’ie tsy nimete nitsanoñe aze, te mone nasese’e mb’am-balabey ao ampara’ te fonga hondroha’e.
\v 31 Nioni’ o mpitrao-pitoroñeo i nanoe’ey le akore ty haboseha’ iareo kanao niheo mb’amy talè’ey nitalily.
\v 32 Aa le kinanji’ i talè’ey vaho nanoa’e ty hoe: Ty mpitoroñe fatse toy, tsy hene niheveako hao o songo’oo amy nampihaonkaoñe’o ahiy?
\v 33 Aa tsy ho nitretreze’o ka hao i mpitoro’o nihalaly ama’oy hambañe amy niheveako azoy?’
\v 34 Niviñera’ i talè’ey vaho linili’e t’ie ho samporeraheñe ampara’ te hene avaha’e i sinongo’ey.
\v 35 Zay ty hanoan-dRaeko andindìñe ao ama’areo naho tsy songa miheve ty longo’e an-tro-mazava.
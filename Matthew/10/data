\c 10
\s1 Nañirake i Folo-Roe’Amby rey
\r Mar 6.7; Lke 9.1
\p
\v 1 Tsinikao’ \nd Iesoà\nd* i mpiama’e folo ro’amby rey naho nomea’e lily amo anga-draty iabio, hañariañe irezay, vaho hampijangañe ze hene hasilofañe naho ze arete-mandrambañe.
\v 2 Zao ty tahina’ i folo ro’amby nitokaveñe Firaheñe rey:
\q1 I Simona atao Petera,
\q1 naho i Andrea rahalahi’e;
\q1
\v 3 i Filipo naho i Bartolomeo;
\q1 Iakobe\f + \fr 10:3 \ft Heb: tovo’e: atao Jimy\f* naho i Jaona rahalahi’e ana’ i Zebedeele;
\q1 i Tomasy naho i Mat’tý\f + \fr 10:3 \ft tovo’e: toe Matio,\f*, ie nifohiñe ho
\q1 mpampisongo mpangalak’ana’e;
\q1 Iakobe ana’ i Alofey naho i Tereose;
\q1
\v 4 i Simona nte Kanana\f + \fr 10:4 \ft tovo’e: toe i Simone Cananaiose\f*,
\q1 vaho i Joda Askareiotà ­nifotetse azey.
\p
\v 5 Nirahe’ \nd Iesoà\nd* i folo ro’amby rezay le nafanto’e ami’ty hoe: Ko mañavelo mb’an-tane’ o kilakila ondatio, vaho ko migodañe mb’ an-drova’ o nte Samariao.
\v 6 Akia mb’amo añondry nandrike amy anjomba’ Israeleio.
\v 7 Taroño am’iereo te ho heneke i fifehean-dikerañey.
\v 8 Jangaño o marareo, ampolio amo vilasio ty haveloñe, liovo o angamaeo, mañaria kokolampa; le ko mandrambe sara, fa am-patarihañe ty nahazoa’ areo, matariha ka.
\v 9 Ko mamotry vola-mena ndra vola-foty; ndra vara an-kontra’ areo;
\v 10 ndra sikiñe halimbe, ndra hana, ndra kobaiñe am-pita’areo; amy te mañeva rima mahaeneñe ty mpièke.
\p
\v 11 Amy ze tanàñe ndra rova iziliha’ areo, añontaneo, ia t’indaty vañoñe ama’e, le mitambara ao ampara’ te mienga.
\v 12 Ie mizilike añ’anjomba ao, ampanintsiño ami’ty hoe: Hanintsiñe ty anjomba toy, naho Fañanintsiñe amy ze hene mpimoneñe ama’e.
\v 13 Ie mañeva i anjombay, le ho ama’e i fañanintsi’ areoy, f’ie tsy mañeva le himpoly ama’ areo i fañanintsi’ areoy.
\v 14 Naho eo ty tsy mampihova, tsy mañaoñe anahareo, le avoto i anjombay vaho ahintsaño ty deboke am-pandia’ areo.
\v 15 Eka! to t’itaroñako te soa ho a i Sodoma naho i Gomora amy andro zay te amy rovay.
\s1 Fampisoañañe
\p
\v 16 Inao, ahitriko hoe añondry añivo amboa-romotse nahareo; aa le mahihira hoe mereñe vaho manoa hatso-pon-deho.
\v 17 Itaò ondatio, fa tsy am-pivori’ iareo naho amo anjomba fitontona’ iareoo ty aneseañe anahareo,
\v 18 fa amo mpifeheo naho amo mpanjakao, hahafitaroña’ areo ahy am’ iereo naho amo kilakila’ondatio.
\v 19 Ie tsepahe’ iereo, ko aliheñe amy ze ho saontsie’ areo, fa hatolotse amy ora paiañe azey ty ho saontsie’ areo.
\v 20 Tsy inahareo ty hisaontsy, fa i Arofo-Masin-dRaekoy ty hitsara añama’areo.
\p
\v 21 Hasesen-drahalahy ty rahalahi’e havetrake, naho ty rae ty ana’e\f + \fr 10:21 \ft Mik 7:6\f*; hitroatse aman-droae’e o anakeo, haneseke iareo ho koromaheñe.
\v 22 Ho fañinjeañe naho fañembañañe amy ze hene fifeheañe nahareo ty ami’ty añarako, fa ze mahafeake pak’ amy figadoñañe nifantañañey ty ho rombaheñe\f + \fr 10:22 \ft Mat 24:13, \f*.
\v 23 Ie horidañeñe ami’ty rova toy, mitribaña an-day mb’ami’ty ila’e. Eka! to t’itaroñako te, tsy ho tsitsi’ areo o rova’ Israeleo ampara’ te totsake i Ana’ ondatiy.
\p
\v 24 Tsy ambone’ i talè’ey ty mpiòke, naho tsy ambone’ i tompo’ey ty ondevo.
\v 25 Mahaeneñe i mpiokey te ho hambañe amy talè’ey, naho te hanahake i tompo’ey ty mpitoroñe. Aa naho natao’ iereo Baalzebobe\f + \fr 10:25 \ft Baalzebobe: samposampo’ o nte Pelistio 2Mp 1:2-3\f* i talèn’ anjombay, àntsake o ana’ i anjomba’eio.
\v 26 Ko ihembañañe, amy te tsy eo ty tsy haboake ndra mietake ze tsy hampahafohinañe.
\v 27 Ze itaroñako añ’ieñe ao, isaontsio an-kazavàñe ey; naho ze janji’areo an-dravembia, itseizo an-dalambey.
\p
\v 28 Ko mirevendreveñe amo mpamono sandriñeo f’ie tsy maha-vono arofo. Te mone eveño i maharo­tsake troke naho sandriñe an-tsikeokeok’ aoy.
\v 29 Tsy aletake drala raike hao ty foly roe? Fe leo raike ama’e tsy hipoke an-tane naho tsy satrien-dRae’areo an-dindiñe ao.
\v 30 Tsy fa niaheñe iaby hao ze maroin’ añambone’ areo?
\v 31 Ko mahimahiñe, ie lombolombo’ o folio.
\p
\v 32 Ze mañonjoñe ahy añatrefa’ ondatio, ty honjoneko añatrefan-dRaeko andindìñ’ ao.\f + \fr 10:32 \ft Grika: \fv 33\fv*\ft Fe ze mitety ahy añatrefa’ ondatio, ty hitetiako añatrefan-dRaeko andindiñe ao.\f*
\p
\v 34 Ko atao’ areo te niavy hanese fañanintsiñe an-tane atoy iraho; tsy niavy hanese fañanintsiñe fa fibara\f + \fr 10:34 \ft Lke 12:51\f*.
\v 35 Ty hampiavakavahañe ondatio ty nivotrahako atoy,
\q1 ty ana-dahy aman-drae’e,
\q1 ty anak-ampela aman-drene’e,
\q1 ty vinanto-ampela aman-drafoza ampela’e
\q1
\v 36 Ho rafelahi’ondaty o kokoa’eo\f + \fr 10:36 \ft 1Sam 24:19, Mik 7:6, Lke 12:53\f*,
\p
\v 37 Tsy mañeva ahy ze mikoko rae ndra rene mandikoatse ahy, naho tsy mañeva ahy ze mikoko ana-dahy ndra anak-ampela mandikoatse ahy,
\v 38 Tsy mañeva ahy ze tsy mandrambe i hatae ajale’ey vaho mañorik’ ahy.
\v 39 Ze mpitea havelo ro hañanto aze, fe hitendreke aze ze mamoe’ay ty amako.
\v 40 Ze mandrambe anahareo, mandrambe ahy, naho ze mandrambe ahy mandrambe i nañirake Ahiy.
\v 41 Ze mandrambe mpitoky ami’ty tahina’ ty mpitoky, ro handrambe ty tambem-pitoky; ze mandrambe ty vañoñe ami’ty tahina’ ty vañoñe ro handrambe ty tambe’ i vañoñey.
\v 42 Ze manjotso rano manintsiñe am-pitovy ami’ty raike amo kedeke retoa ami’ty tahina’ ty Firaheko, Eka! to t’ivolañako t’ie tsy mbia ho motso tambe.
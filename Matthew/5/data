\c 5
\s1 Fitatañe
\r Lke 6.20-26
\p
\v 1 Ie tendreke i lahialeñey le nitroatse mb’am-bohitse ey naho niambesatse vaho nimb’ama’e mb’eo o mpiama’eo.
\v 2 Nanoka-palie re, naho nañòke ami’ty hoe:
\q1
\v 3 Haha o mirèke an-trok’ aoo, fa a iareo i fifehean-dikerañey\f + \fr 5:2 \ft Ies 57:15; 66:2\f*.
\q1
\v 4 Haha o miharovetseo fa hohoeñe\f + \fr 5:2 \ft Ies 61:2; 66:10,13\f*,
\q1
\v 5 Haha o trentrañeo, fa handova ty tane toy.\f + \fr 5:2 \ft Sab 37:11; Sab 37:9,11,22,29,34\f*
\q1
\v 6 Haha o mivalingoa naho miheahea
\q1 mipay havantañañeo,
\q1 fa hanjañeñe.\f + \fr 5:2 \ft Ies 55:1-2, Mat 4:4, Jao 6:48-51\f*
\q1
\v 7 Haha o miferenaiñeo,
\q1 fa hiferenaiñañe.\f + \fr 5:2 \ft Rzs 11:17\f*
\q1
\v 8 Haha o malio añ’arofoo\f + \fr 5:2 \ft Sab 24:3-4\f*, fa ho isa’iereo t’i Andrianañahare.
\q1
\v 9 Haha o milozoke fifampilongoañe,\f + \fr 5:2 \ft Ies 26:3\f*
\q1 fa hatao anan’ Añahare.
\q1
\v 10 Haha o ­samporeraheñe ty ami’ty hatòo\f + \fr 5:2 \ft Pe I 3:14\f*,
\q1 fa a iareo i fifehean-dikerañey.
\p
\v 11 Haha nahareo te injèñe naho ampisoañeñe vaho tambaimbaiñeñe, amy ze fonga haloloañe ty amako, am-bolam-bande.
\v 12 Mirebeha naho mandià taroba amy te ra’elahy ty tambe’ areo andindìñe ao, fa hambañ’ amy zay ty nampisoañeñe o mpitoky taoloo.
\s1 Sira naho Jiro\f + \fr 5:13 \ft Heb: Isam-pange’e ro mamototse hoe zao: Hoe t’i Iesoà amo mpiama’eo henane zay: (Mat 5:13,17,20,25,31,43 6:5,24 7:13, 18:23, 21:33, 23:34) Ndra: Hoe ka ty nanoa’e: 5:27, 6:2,16,19, 7:6,15,24; 10:23,34, 11:11,16, 25:31\f*
\p
\v 13 Sira’ ty tane toy nahareo. Fe naho nàmoñe i siray, inoñe ty haniràñe aze? Toe tsy vara fa hariañe alafe ao ho lialiàm-pandia.
\v 14 Hazavàñe an-tane atoy nahareo. Tsy lefe aetake ty rova namboareñe am-bohitse ey.
\v 15 Tsy ameloman-jiro hampikopoke aze añ’etake ao tsy hitapasàha’e, f’ie apoke am-pitàn-jiro eo, hañazava ze hene añ’anjomba ao.
\v 16 Aa le atsava­vaho amy ze fonga ondaty ty hazavà’ areo, hitoroañe o sata-soa’ areo ho rengeñe naho onjoneñe añatrefan-dRae’ areo andindìñ’aoo.
\s1 Hafonirañe o Lilio
\p
\v 17 Ko atao’areo te nimb’ atoy iraho hamaoke Hake, Tsy nimb’atoy handrotsake fa ty hameno aze.\f + \fr 5:17 \ft Afindra afara’ i 5:19 toy ty amy rafetsey\f*.
\v 18 Eka, to t’itaroñako te, ampara’ te mihelañe añe i likerañey naho ty tane toy, tsy ho faopaoheñe amy Hake ndra amo Mpitokio ze ana-tsoritse ndra hirike, amy te kila ho heneke\f + \fr 5:18 \ft Lke 16:17\f*.
\v 19 Ndra iaia miota ami’ty raike amy lily rezay vaho ampiohe’e ami’ty ila’e, ro hatao kabeake amy fifehean-dikerañey; fe ndra iaia mañambeñe vaho mañoke irezay, ty hatao jabajaba amy fifehean-dikerañey.
\p
\v 20 Taroñeko ama’ areo, naho tsy mandikoatse ty havañona’ o Fariseoo naho o Androanavio ty havantaña’ areo\f + \fr 5:20 \ft Mat 23:28, 15:3-9, Mar 7:7-13, Jao 7:19, Top 7:53, Rom 2:23-27, Gal 6:13\f* le tsy hizilike am-pifehean-dikerañ’ ao nahareo.
\s1 Vono Ndaty
\p
\v 21 Tsy fa jinanji’areo hao ty nisaontsieñe amo ntaoloo ty hoe:
\q1 Ko mañoho-doza\f + \fr 5:21 \ft Avo 20:13, Its 5:17\f*, naho:
\q1 Mikai-jaka ­mampihomake ty mpamono\f + \fr 5:21 \ft Its 16:18, Fi II 19:5\f*?
\p
\v 22 Aa hoe iraho ama’areo: Hiatre-jaka ty maha-viñetse i mpi­ama’ey tsy an-dengo’e, naho hampiatrefem-pivory ze manao ty hoe aman-drahalahi’e: Itrotse irehe; vaho mipay afo an-tsikeokeoke ao ze manao aman-drahalahi’e ty hoe: Ty gege tia.
\v 23 Aa ihe mibanabana an-kitrely vaho tiahi’o te anaña’ ty rañe’o kabò vaho itoreova’e,
\v 24 le adono aolo’ i kitreliy eo i enga’oy naho akia, ifampilongo heike, izay vaho hengae’o i banabana’oy.
\p
\v 25 Ampanintsiño masìka i rafelahi’oy, ie mbe indreza’o fañavelo an-dalañe ey, tsy mone hasese’e ami’ty zizy, le hasese’ i ziziy amy mpitoroñey, hampijoñe azo am-porozò ao.
\v 26 Eka, to t’italiliako, te tsy hiakatse ao ampara’ te avaha’o ty drala honka’e\f + \fr 5:26 \ft Drala-honka’e: kodrantes: drala torisike bory hoe drala roe\f*.
\s1 Hakarapiloañe
\p
\v 27 Fa jinanji’ areo i nitsaraeñe am’iereo haehae’ey, ty hoe: Ko mañarapilo.\f + \fr 5:27 \ft Avo 20:14, Its 5:18\f*
\v 28 Fe hoe iraho ama’ areo: ze mikiroke ampela hilà’e aze, le fa nanao hakarapiloañe an-trok’ ao.
\v 29 Naho mizizy azo ty fihaino’o havana, akatraho vaho ahi­fiho añe; hasoa ho azo te hianto ty fange’o raike ta te homb’ an-tsikeokeoke ao ty vata’o iaby.
\v 30 Tovo’e: Ie manigìke azo ty fità’o, kitsiho; hasoa ho azo te ho rebake fange raike ta t’ie havokovoko an-tsikeokeoke ao ary vatañe.
\s1 Tsey Valy
\p
\v 31 Fa jinanji’ areo ty nitsaraeñe amo taoloo te: Ze mitsey valy ro hanolots’ aze takelam-pifanarahañe\f + \fr 5:31 \ft Tovo’e Grika: ndra libela repodio\f*.\f + \fr 5:31 \ft Its 24:1, Mat 19:9\f*
\v 32 Itaroñeko te ze mañary valy, naho tsy t’ie nañarapilo, le tsi-mete tsy itolorañe takelam-pifanarahañe; naho o hakarapiloañeo, mañarapilo i lahilahiy vaho karapilo ty mañenga i nariañey.
\s1 Sangy
\p
\v 33 Toe jinanji’ areo ka ty nisaontsieñe amo taoloo,
\q1 Ko mifànta vìlañe ami’ty añarako,
\q1 le avaho am’ \nd Iehovà\nd* o nifantà’oo.\f + \fr 5:33 \ft Sor 19:12\f*?
\p
\v 34 Fe hoe iraho ama’ areo: ko manao fanta tsy vente’e aman-dra inoñ’ inoñe,
\q1 ke amy likerañey,
\q1 fa ie ty fiambesan’ Añahare;
\q1
\v 35 he ami’ty tane toy,
\q1 amy te ie ty fitongoàm-pandia’e\f + \fr 5:35 \ft Ies 66:1\f*;
\q1 ke am’ Ierosaleme,
\q1 fa ie ty rovan’ Añahare\f + \fr 5:35 \ft Sab 48:2\f*,
\p
\v 36 he ami’ty añambone’o ie tsy mahafoty ndra mahamainte ty maròy raike.
\v 37 Ehe te ho Eka ty hoe Eka, naho ho Aiy ty hoe Tsie, fa hirik’ amy ratiy ze tovo’e.\f + \fr 5:37 \ft Its 23:21; Sor 19:12\f*
\s1 Valefate
\p
\v 38 Toe jinanji’areo ty nitsa­raeñe amy Hake:
\q1 Fihaino soloam-pihaino,
\q1 naho fihitsike soloam-pihitsike.\f + \fr 5:38 \ft Avo 21:24; Sor 24:20; Its 19:21\f*
\p
\v 39 Fe hoe iraho ama’ areo:
\q1 ko vale’o raty ty raty.\f + \fr 5:39 \ft Sab 37:1, 8; Rzs 24:19\f*
\p Fa ze mandrara-tehake azo am-piambina’o havana, atoliho ama’e ka ty havia.
\v 40 Ty te hanesek’ azo an-jaka, higaoñe i saravi’oy, afofio ama’e ka ty saro’o.
\v 41 Ze manjizy azo hañavelo arivo lia, mindreza ama’e ro’arivo.
\v 42 Anoloro ty mihalaly ama’o, le ko ifoneña’o ty te hisongo ama’o.
\s1 Fikokoañe \f + \fr 5:43 \ft Lke 6:27, 32\f*
\p
\v 43 Fa jinanji’ areo ty nitsa­raeñe amo taoloo:
\q1 kokò ty marine azo\f + \fr 5:43 \ft Rzs 8:17, Its 19:18 \f*, vaho
\q1 hejeo ty malaiñe azo.\f + \fr 5:43 \ft Tsy atoy, fa ami’ty Fañèm-Pilieram-batañe Komrane 9:21-26\f*
\p
\v 44 Fa hoe ka iraho ama’areo: Kokò o rafelahi’oo, tatao ty mamatse azo, le hasoao ty malaiñe, vaho mihalalia ho a o mampisoañe naho mamorekeke azoo,
\v 45 soa t’ie ho anan-dRae’ areo andindìñe ao; fa songa ampanjirihe’e amo ratio naho amo soao i androy, vaho ampahavie’e amo vantañeo naho amo tsy voka­tseo i orañey\f + \fr 5:45 \ft Lke 6:35, Top 14:16-17:\f*.
\v 46 Aa naho o mikoko anahareoo avao ty kokoa’ areo, inoñe ty ho tambe’ areo? Tsy izay hao ty anoe’ o mijiajiao amo mikoko iareoo?
\v 47 Aa naho o longo’areo avao ro añontanea’areo, ino ty anoe’o mandikoatse o kilakila’ndatio.
\v 48 Aa le mivantaña manahake te vantañe t’i Rae’ areo\f + \fr 5:48 \ft Fot 17:1, Mp1 8:61, Sab 119:1, Jn1 2:5, Heb 6:1\f*.
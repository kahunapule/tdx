\c 21
\s1 Ty Figodañañ’ am-Pitreñañe
\r Mar 11.1-10; Lke 19.29-38; Jao 12.12-15
\p
\v 1 Ie nañarine Ierosaleme, naho nandoake e Beit-Pagè, Ambohi-Oliva eo, le nirahe’ \nd Iesoà\nd* ty roe amo mpiama’eo,
\v 2 ami’ty hoe: Akia mb’amo mikijoly ey hoek’ ey, le ho oni’ areo amy zao ty borìke mirohy rekets’ ana’e, hahao, vaho tantalio mb’amako mb’etoa.
\v 3 Ie isaontsia’ t’indaty ndra inoñ’ inoñe, le irehafo te ipaia’ i Talè, vaho havotso’e homb’eo amy zao.
\p
\v 4 I he’e zay, hañenefañe i nampisaontsieñe i mpitokiy ty hoe:
\q1
\v 5 Taroño ty anak’ ampela’ i Tsione:
\q1 Inge mb’ama’o mb’eo ty Mpanjaka’o,
\q1 vantañe naho lahifihaty,
\q1 mireke, miningitse tamanam-borìke,
\q1 ami’ty kondam-borìke, ana’ ty borìke-vave,\f + \fr 21:5 \ft Zek 9:9 : G: anam-biby mpivave kilànkañe\f*
\p
\v 6 Aa le nimb’eo iereo, nanao i nitoroa’ \nd Iesoà\nd*y,
\v 7 Nente’ iereo i borìke rekets’ ana’ey, le nandafiha’ ty ila’e ty akanjo naho saro’iareo naho nini­ngitse ama’e t’i \nd Iesoà\nd*, vaho nionjoñe mb’eo
\v 8 Nandamike o saravi’eo an-dalañe eo ty ila’ i màroy, le nibira singan-katae ty ila’e ze nahifike eo ka. O aolo’eo naho o am-boho’e eo
\v 9 songa nikaike ty hoe:
\q1 Hosana\f + \fr 21:9 \ft Hosana: ‘ehe rombaho’\f*, ry Mpañaha ty voatse toy;
\q1 Andriañeñe ty mitotsake
\q1 ami’ty tahina‘ \nd Iehovà\nd*;\f + \fr 21:9 \ft Sab 118:26\f*
\q1 Hosana, Mpandromba’ay;
\q1 Honjonen-drehe andindìñe añe
\q1 naho an-tane atoy!
\p
\v 10 Ie nizilike e Ierosaleme ao t’i \nd Iesoà\nd* le nangetseketseke iaby i rovay, nanao ty hoe: Ia v’izao?
\v 11 Le nifanao ty hoe ondatio: \nd Iesoà\nd*, Mpitoky, nte-Nazareta’ i Galiliay.
\s1 Ie Nañalio i Anjombay
\r Mar 11.15-17; Lke 10.45,46
\p
\v 12 Nizilike añ’Anjomban’ Añahare ao t’i \nd Iesoà\nd* le nitendreke mpanao balike, le navalitaboa’e o tihim-panakalo volao, naho ty fitoboha’ o mpandetake dehoo,
\v 13 vaho nanoa’e ty hoe: Hoe ty pinatetse:
\q1 Hatao anjombam-pitalahoa’ ze hene fifeheañe ty Akibako\f + \fr 21:13 \ft Ies. 56:7\f*,
\q1 te mone nanoa’ areo lakatom-piaroteñe.\f + \fr 21:13 \ft Iir. 7:11\f*
\p
\v 14 Le nimb’ama’e añ’Anjomba ao o feio naho o kepekeo vaho jinanga’e.
\v 15 Niheo mb’eo o mpisorom-beio naho o Androanavio hisamba o raha fanjàka nanoe’eo, ie nikoikoike añ’anjomba ao o ajajao nanao ty hoe: Rengeñe t’i Anan’ Añahare. F’ie ninjea’ o Androanavio,
\v 16 ami’ty hoe: Tsy janji’o hao ty volàñe’ o retiañe? Tinoi’e ty hoe: Eka mahatsanon-draho! Tsy vinaki’ areo hao ty hoe,
\q1 Hirik’am-bavan’ ajaja
\q1 naho ajajamena
\q1 ty nañoreña’o haozarañe\f + \fr 21:16 \ft Sab 8:2 \f*?
\p
\v 17 Nienga re, niavotse mb’e Betania mb’eo naho nialeñe ao, vaho nampalangese’e am’iereo i Fifehean-Dikerañey.
\s1 i Sakoañey
\r Mar 11.11-14, 20-24
\p
\v 18 Ie maraindraiñe, nibalike mb’an-drova mb’eo, nisaliko;
\v 19 Niisa’e ty sakoañe añ’olon-dalañe ey le nitotofa’e, fe tsy nanjò ama’e naho tsy raveñe avao, vaho nanoa’e ty hoe: Le lia’e tsy hiboaham-boa ka. Tsipaepae zay, niforejeje i sakoañey.
\v 20 Vereñe o mpiama’eo te nahaoniñe zay le nanao ty hoe: Inoñe ty nampangèñe i sakoañey anianik’ avao?
\p
\v 21 Tinoi’ \nd Iesoà\nd* ty hoe: Ie ama-patokisañe, tsy mifejofejo, le tsy vaho o sakoañeo ty hanoe’o zao, fa naho lilie’ areo o vohitse eroio ty hoe: Miavota, mivaridìña andriak’ añe, le hanoe’e.
\v 22 Ndra inoñ’inoñe ihalalia’ areo te milolok’ am-pato­kisañe, le ho azo’ areo.
\s1 ty Nanolo-dily amy \nd Iesoà\nd*
\r Mar11l.27-33; Lke 20.1-18
\p
\v 23 Nizilike añ’anjomban’ Añahare ao re hañoke le nimb’ama’e mb’eo o roandriañeo naho o mpisorom-beio naho o mpifehe’ ondatioo nanao ty hoe: Ami’ty lili’ia ty anoa’o zao? Ia ty nanolots’Azo o haozarañe zao?
\p
\v 24 Tinoi’ \nd Iesoà\nd* ty hoe: Ontane raike ka ty hañontaneako anahareo, toiño i ahikoy, le hitaroñako ty lily anoeko zao.
\v 25 Ty filipora’ i Jaona, boak’aia? hirik’ andindìñe ao hao ke boak’ am’ondatio? Niñeoñeoñe ty hoe iereo, Ino ty hanoen-tika? naho manao ty hoe tika: Hirik’ andindiñe ao, le hivolaña’e ty hoe: Aa vaho akore t’ie tsy niantofa’ areo?
\v 26 ke manao ty hoe tika: Boak’ama’ ondaty, ie ihembañan-tika fa songa miantoke te mpitoky t’i Jaona?
\v 27 Aa le hoe iereo, Tsy fohi’ay. Le hoe re: Zaho ka tsy hanoro anahareo ty lily itoroñako irezay.
\s1 Ty Mpirahalahy Roe
\p
\v 28 Aa akore ty heve’ areo? Teo t’indaty aman’ ana-dahy roe: nimb’ ami’ty raike re nanao ty hoe: Akia anake, mañalahalà an-tetem-baheko ao te anito.
\v 29 Hoe ty natoi’e, Aiy! tsy satriko zay. F’ie añe naneñeñe le nimb’eo.
\v 30 Nimb’ami’ty raike ka re, nanao i hoe zay. Nanoiñe ty hoe re: Intoy raho, Aba. F’ie tsy nimbeo.
\v 31 Aa, ia amy roe rey ty nanao ty satrin’ arofon-drae’e? Hoe iereo tama’e: I valoha’ey. Le hoe t’i \nd Iesoà\nd*: Eka! to t’itaroñako te hiaolo anahareo mb’am-pifehean-dikerañe ao o piaroteñe naho tsimirirañeo,
\v 32 amy te niheo mb’ama’ areo an-dalam-bantañe t’i Jaona, fe tsy niantofa’ areo. Natoky aze ka o piaro­teñeo naho o karapiloo; ie niisa’areo zay, le mbe tsy nitolike an-tsoloho avao hiantok’ aze.
\s1 Ty Mpamondro
\r Mar 12.1,12; Lke 20.9-19
\p
\v 33 Inao ty razan-drehake ty ami’ty mpambole: Teo t’indaty aman-kasy nañalahala tetembahe, nañarokatoha’e fefe, nañoreña’e fitalakesañ’ abo, naho nihalia’e fipiritan-divay, le nafanto’e amo mpitoroñeo vaho nienga mb’eo.
\v 34 Ie tsatoke ty sam-panontonan-tsabo, le nahitri’e mb’amo mpiavao mb’eo o mpitoro’eo hangalake i vara’ey.
\v 35 Fe tsinepa’ o mpamboleo o mpitoro’eo, trinabotrabo’ iereo ty valoha’e, vinono ty faharoe, vaho finetsam-bato ty fahatelo.
\v 36 Nañirake mpitoroñe indraike re, maro te amy valoha’ey, fe hambañe amy teoy ty nanoañe iareo.
\v 37 Fara’e, nasangitri’e am’iereo i ana-dahi’ey ami’ty hoe: Hera hiasia’ iareo i anakoy.
\v 38 Ie nitrea’ o mpiavao i ana’ey, le nikinia ty hoe: Intoy i mpandovay, antao hañè-doza ama’e, handovan-tika i taney.
\v 39 Aa le rinambe’ iereo naho navokovoko’ iereo alafe’ i tetekey vaho navetrake.
\v 40 Aa ie pok’eo i talèn-tanem-bahey, hatao’e akore iareo?
\p
\v 41 Le hoe iereo tama’e: Ty amo lo-tserekeo, ho zamane’e an-keloke, le hatolo’e ami’ty mpiava ila’e i tanem-bahe’ey, hitolora’ iareo an-tsa-do’e ty voka’e.
\p
\v 42 Hoe t’i \nd Iesoà\nd* tam’ iereo: Tsy vinaki’ areo hao i Sokitse Masiñe manao ty hoe:
\q1 I vato nadò’ o mpandranjioy
\q1 le fa lohan-kotsoke;
\q1 boak’am’ \nd Iehovà\nd* zay,
\q1 fiain-tane am-pihaino’ay\f + \fr 21:42 \ft Sab 118:22,23\f*?
\p
\v 43 Aa le itaroñako te hasintake ama’ areo i fifehean-dike­rañey le hatolotse ami’ty fifeheañe mahavokatse.
\v 44 Haretsake ambane ze mihotrake ami’ty vato toy; le ho foifoy ty ideboña’e\f + \fr 21:44 \ft Lke 20:18, Rom 8:10,13, Kol 3:5\f*.
\p
\v 45 Nahajanjiñe o fandrazañañeo o mpisorom-beio naho o Fari­seoo, le naharendreke t’ie o tsinara’eo.
\v 46 Aa le nipay hitsepake aze iereo, fe nimarimariheñe i lahialeñey, ie nitañe aze ho mpitoky.
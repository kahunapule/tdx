\c 9
\s1 Ty Lahilahy Kepeke
\r Mar 2.1-12; Lke 5.17-27
\p
\v 1 HNijon-dakañe t’i \nd Iesoà\nd*, le nimpoly mb’an-tanà’e mb’eo iereo.
\v 2 Nendeseñe ama’e ty nisilofa’ ty hakepehañe\f + \fr 9:2 \ft Tovo’e ami’ty Grika: ndra paralitiko\f* nandre an-tihi’e eo; nivazoho’ \nd Iesoà\nd* ty fatokisa’ iareo le hoe re am’ indaty silokey: Anake, misomoboha fa hinaha ty figahiñan’ Añahare o tahi’oo.
\v 3 Hoe ty nitsakorean’ arofo’ o androanavy ila’eo: Miteratera itìa.
\v 4 Nioni’ \nd Iesoà\nd* o vetsevetse’ iareo, le nanoa’e ty hoe: Ino ty aereñerea’ areo raty añ’arofo ao?
\v 5 Ty aia ty mora volañeñe, ke ty hoe: Malio hakeo irehe, he ty hoe: Mitroara, mañaveloa?
\v 6 Fe, ty hampahafohinañe anahareo te aman-dily an-tane atoy i Ana’ ondatiy hañaha tahiñe: le hoe re amy nisilokey: Mitroara, rambeso o tihi’oo vaho mañaveloa.
\v 7 Niongake re, nimpoly mb’an-kiboho’e mb’eo.
\v 8 Nahaisake i lahialeñey le loho nañeveñe vaho nandrenge an’ Andrianañahare mpanolotse faozarañe hitoloñe hoe izay am’ondatio.
\s1 Kinanji’e t’i Matio
\r Mar 2.14; Lke 5.27, 28
\p
\v 9 Ie nienga t’i \nd Iesoà\nd*, le nahavazoho ondaty niambesatse am-pandambañam-pifampikaloan-drala eo; i Matio\f + \fr 9:9 \ft Nabeja’e ami’ty Grika: Matieo\f* ty tahina’e. Le hoe re tama’e: Antao hañorike ahy. Aa le niongake re nañorike aze.
\s1 Mpanaha To
\r Mar 2.15-17; Lke 5.29-32
\p
\v 10 Nampihova’e añ’anjomba hikama, le ie nikama, intoa ty piaroteñe naho lo-tsereke maro am-pandambaña’e eo, le hehe t’ie nitrao-pikama amy \nd Iesoà\nd* naho amo mpiama’eo.
\v 11 Nioni’ o Fariseoo zay le nanao ty hoe amo mpiama’eo: Ino ty itraofa’ i Talè’ areoy fikama amo piaroteñe naho borololoo?
\v 12 Jinanji’ \nd Iesoà\nd* izay, le hoe re: Tsy o jangañeo ro mipay ho tahañe, fa o silokeo.
\v 13 Akia, tsatsiho hey i pinatetsey:
\q1 Fiferenaiñañe ro paiako fa tsy soroñe\f + \fr 9:13 \ft Hos 6:6\f*;
\p tsy nivotrake atoy iraho hañaha o vantañeo, fa o mpanan-tahiñeo.
\s1 Tsy Mililitse Heike
\r Mar 2.18-22; Lke 5.33-39
\p
\v 14 Le nomb’ama’e mb’eo o mpiamy Jaonao, nanao ty hoe: Manao akore te beteke mililitse zahay naho o Fariseoo, fe tsy mililitse o mpiama’oo?
\v 15 Le hoe ty natoi’ \nd Iesoà\nd*: Tsy mahafirovetse ndra mililitse o mpiamy mpañengaio t’ie mbe am’iereo? Ho avy ty andro hanintahañe i mpañengay, izay iereo vaho hililitse.
\v 16 Tsy eo ty mampianto ty ila’ ty sikiñe vao ami’ty tsorodea, amy te manibake i tsorodeay i takekey mañindra i riatsey.
\v 17 Mbore tsy añiliñañe divay vao ty zonjon-kolitse hambo’e, ke hipoñake i holitsey le hilongañe i divaiy, vaho hianto i holitsey; aiy! toe ailiñe an-jonjon-kolitse vao ty divay vao le songa mihaja i roroey.
\s1 Nisotrake
\r Mar 5.21-43; Lke 8.40-56
\p
\v 18 Ie sinaontsi’e izay, pok’eo ty roandriañe niambane ama’e, nihalaly ty hoe: O Talè, nisimba aniany i anak’ ampelakoy, ehe mihavia, hampitongoà’o fitàñe, hameloñ’aze.
\v 19 Niongake t’i \nd Iesoà\nd* le nimbeo, ie naho o mpiama’e ama’eo.
\p
\v 20 Intia, te nimb’am-boho’e ao ni­tsapa ty riran-tsarimbo’e\f + \fr 9:20 \ft Vol 15:37-41, Its 22:12\f* ty rakemba nisilofe’ ty lio-lava folo taoñe ro’amby;
\v 21 ie naereñère an-trok’ao ty hoe: Ndra te i saro’ey avao ty paoheko, le ho haha amy zao.
\v 22 Nitolike t’i \nd Iesoà\nd* le nanoa’e ty hoe: Misomobòha anako, ty aman’ Añahare, andriañen-dre, fa nahajangañ’ azo o fatokisa’oo. Nijangañe amy oray avao re.
\p
\v 23 Ie nizilike añ’anjomba’ i roandriañey ao, le nahavazoho ondaty maro nandala,
\v 24 le nanoa’e ty hoe: Miavota iaby, vaho ko mirovetse, miroro i ajajampelay fa tsy simba. Fe natao’ iareo ho ondaty misole, le hoe iereo, Tsy nitrean-tika hao t’ie nirobake?
\v 25 Aa ie nakare’ \nd Iesoà\nd* alafe ao, le niheo mb’ama’e re nitsapa ty taña’e vaho nitroatse i ajajampelay.
\v 26 Niboele amy tane iabiy i talily zay.
\s1 Nahaoniñe t’i Goa
\p
\v 27 Nisitake t’i \nd Iesoà\nd*, le nihitrihitry mb’ama’e ty fey roe nikaikaike ty hoe: Tretrezo zahay, ry Ana’ i Davide.
\v 28 Ie avy amy anjombay, le nisitsitse mb’ama’e i fey rey, naho nanoa’e ty hoe:
\v 29 Hampijangañe anahareo ty fatokisa’ areo.
\v 30 Niboleake amy zao o fihaino’ indaty roe reio vaho naha­isake; nafanto’ \nd Iesoà\nd* am’iareo ty hoe: Asoao tsy ho fohiñe i raha zay.
\v 31 Niavotse mb’eo amy zao iereo nani­tsike i taney, haharendrehae’e aze.
\s1 Nisaontsy t’i Moañe
\p
\v 32 Nienga t’i \nd Iesoà\nd*, le nasese mb’ ama’e t’indaty moañe niangara’ ty kokolampa.
\v 33 Naria’e i koko­lampay le nisaontsy i moañey. Nilatsa i lahialeñey, nanao ty hoe: Mbe lia’e tsy niisan-tika e Israele atoa ty manahake zao.
\v 34 Hoe o Fariseoo: Toe i talèn-kokola­mpay ty añaria’e anga-draty.
\s1 Tsy Ampe o Mpiekeo
\p
\v 35 Niariary mb’amo rova naho tanàñe iabio re nañoke amo fitontona’ iareoo, naho nitaroñe i talili-soay naho nañafake ze hene areteñe vaho ze atao halemeañe.
\v 36 Nivazoho’ \nd Iesoà\nd* i lahialeñey, le niferenaiña’e, amy t’ie nifoezapoezake, nandrenàndre ey hoe añondry tsy amam-piarake.
\v 37 Le hoe re amo mpiama’eo: Maro o ampemba mizorazora eio, fe tsy ampe o mpanatakeo.
\v 38 Aa le halalio t’i Talè’ o mahakama mizorazorao ty hañiraha’e mpanatake maro hanatake o ampemba’eo.
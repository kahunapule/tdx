\c 20
\r Eke Teteke Mar 10.31
\p
\v 1 Ie añe zay le hoe t’i \nd Iesoà\nd* amo mpiama’eo: Ampanahafeñe ami’ty talèn’ anjomba, i fifehean-dikerañey, ie nañaleñaleñe nañèke ondaty ho amy tetem-bahe’ey.
\v 2 Naè’e ami’ty bogady\f + \fr 20:2  \ft denariosy\f* raike iereo ho ami’ty andro raike, le nirahe’e mb’an-tetem-bahe’e mb’eo.
\v 3 Niavotse indraike re ami’ty ora faha telo vaho nitendreke ondaty nisarasara an-tsena ao,
\v 4 hoe re tam’ iereo: Akia mb’an-teteko ao ka, vaho hatoloko anahareo ze mañeva. Le nimb’eo iereo.
\v 5 Niavotse indraike re nanao zay ami’ty ora fah’ eneñe naho amy faha-sivey, le nampanahafe’ amy teoy.
\v 6 Niakatse amy ora faha folo-raik’ ambiy re nahaoniñe ty ila’e nihene­keneke ey, le hoe ty nanoa’e: Akore t’ie mijohajohañe etoañe lomoñandro?
\v 7 Hoe ty natoi’ iareo: Ie tsy amam-pañeke, le hoe re am’iereo: Akia mb’an-teteko mb’eo ka.
\v 8 Ie hariva, hoe ty asa’ i talèn-tetem-bahey amy mpisarim-piekey: Ikoiho hanolo­rako ty karama’ iareo, mifototse ami’ty fara’e, pak’ ami’ty valoha’e.
\v 9 Nandrambe bogady raike o am-para’eo.
\v 10 Aa le natao’ o valoha’eo t’ie ho nandrambe mandikoatse, te mone songa natolo’e bogady raike.
\v 11 Le nitreontreoñe amy talèn-tetem-bahey i valoha’e rey
\v 12 ami’ty hoe: Ora raike ty nitoloña’ i fara’e retia, fe nampirae’o ama’ay nifanehake ami’ty hatrovoha’ i àndroy.
\v 13 Tinoi’e ty hoe ty raike ama’e: O rañeko, Tsy nanoeko ama’o ty tsi-to; tsy nañeke azo ami’ty bogady raike hao?
\v 14 Rambeso le akia, he satriko ty manolotse ami’ty hengaha’e tia mira amy azoy,
\v 15 tsy mete hao te hanoeko i satrikoy? maha-mandofirim-pihaino’o hao te zaho matarike?
\v 16 Aa le ho valoha’e ty fara’e, vaho ho fara’e ty valoha’e. Maro ty koiheñe fe tsy ampeampe ty joboñeñe.
\s1 ty Havilasi’ \nd Iesoà\nd*
\r Mar 10.32-34; Lke 18.31-34
\p
\v 17 Ie narivo’ Ierosaleme t’i \nd Iesoà\nd*, le natola’e i mpiama’e folo ro’amby rey, vaho nanoa’e ty hoe:
\v 18 Inao! mionjoñe mb’e Ierosaleme mb’eo tika; le hatolotse amo Androanavy naho mpisoroñe lohà’eo i Ana’ ondatiy vaho hafà’ iereo havetrake,
\v 19 le hasese amo kilakila ondatio ho lafañe naho hohofan-doza; f’ie hitroatse ami’ty andro fahatelo.
\s1 Fahimbañañe
\r Mar 10.35-45
\p
\v 20 Nimb’ama’e mb’eo ty tañanjomba’ i Zebedia rekets’ i ana’e rey, niambane vaho nihalaly ama’e.
\v 21 Hoe re tama’e: Inoñe o paia’oo? le hoe re. Te ihe handily ty amo anako roe retoañe te hitoboke am-pità’o havàna eo ty raike vaho ankavia’o eo ty raike am-pifehea’o ao.
\v 22 Natoi’ \nd Iesoà\nd* ty hoe: Tsy apota’ areo ty halali’ areo. Lefe’ areo hao ty hinoñe amy fitovy hinomakoy\f + \fr 20:22  \ft Heb: hifeake ty fijaleañe naho i havilasy hifeahakoy hao?\f*? Tinoi’ iereo ty hoe: Lefe’ay.
\v 23 Le hoe re am’iereo: Nomo i fitovikoy, fe ty hiambesatse an-kavanako naho an-kaviako eo, tsy ahiko hatolotse, fa ho a i nihalankañañe aze aolon-dRaey\f + \fr 20:23  \ft Mar 10:39, Lke 12:50 \f*.
\v 24 Ie jinanji’ i folo rey, le nitorifiheñe am-pihaino’ iareo i mpirahalahy roe rey.
\v 25 Tsinikao’ \nd Iesoà\nd* iereo, le nanoa’e ty hoe: Fohino te felehe’ o roandria’ ze kilakila ondatio iereo, naho ipaia’ ty bei’ iareo te hiambane.
\v 26 Tsy ho zay ty ama’ areo, amy te, ze mipay ho bey ama’areo le ampitoroño anahareo,
\v 27 vaho ze te ho jabajaba ama’areo ty h’ondevo’ areo,
\v 28 manahake te tsy niavy ho toroñeñe i Ana’ ondatiy, fa ty hitoroñe\f + \fr 20:28  \ft Mar 10:45, Ies 49:1-7\f*, hano­lo-batañe ho vilin’ ai’ i màroy.
\s1 Isa’ o Feio
\r Mar 10.46-52; Lke 18.35-43
\p
\v 29 Nigodañe e Hieriko ao iereo, ie nañorihe’ i lahialeñey.
\v 30 Ingo niakatse mb’ añ’olon-dalañe mb’eo ty ‘ndaty fey roe naho nahajanjiñe ty fizakozakoa’ i lahialeñey le nañontane ty ama’e, naho nisaon­tsiañe te mañavelo mb’eo t’\nd Iesoà\nd* nte-Nazareta, vaho nipoñafa’ iereo ty hoe: Ry Ana’ i Davide, fere­naiño zahay.
\v 31 Fe nendaha’ i lahialeñey ami’ty hoe: Mamatsy; te mone nindrae’ iereo am-pazake ty hoe: O Rañandria, Ana’ i Davide, itretrezo.
\p
\v 32 Nijohañe t’i \nd Iesoà\nd*, le kinanji’e, vaho nanoa’e ty hoe: Inoñe o paia’ areo hanoeko?
\v 33 Hoe iareo: O Rañandria, ty hampibarababeake o maso’aio.
\v 34 Niferenaiña’ \nd Iesoà\nd*, le tsinapa’e o fihaino’ iareoo, naho nanoa’e ty hoe: Nampijangañe anahareo ty fatokisa’ areo, le nahaisake amy zao iereo naho nandrenge an’ Andria­nañahare naho nañorike aze vaho hene nañonjoñe an’Andrianañahare ondatio ty am’izay.
\c 15
\s1 Mañoke Hake
\r Mar 7.1-23
\p
\v 1 Le niheo mb’ amy \nd Iesoà\nd* mb’eo o Fariseoo naho o Androanavio nanao ty hoe:
\v 2 Manao akore te mandilatse ty fañè’ o ntaoloo o mpiama’oo? ie tsy manasa fitàñe aolo te mihinañe.
\p
\v 3 Le hoe t’i \nd Iesoà\nd* tama’e: Akore te anjehara’ areo o tsaran’ Añahareo\f + \fr 15:3 \ft Mat 5:20\f* amo fèpè’ areoo?
\v 4 ie linilin’ Añahare ty hoe:
\q1 Iasio ty rae’o naho i rene’o,\f + \fr 15:4 \ft Avo 20:12; Its 5:16\f*
\p naho:
\q1 Toe havetrake ze mandafa rae ndra rene.\f + \fr 15:4 \ft Avo 21:15; Sor 20:9\f*
\p
\v 5 Fe hoe ty asa’ areo, Ze saon­tsie’ t’indaty aman-drae’e naho aman-drene’e ty amy ze ho nibanabana’e, le inao fa nengae’e ty amo tahi’eo, le malio-tahin-dre amy hakeo zay,
\v 6 vaho tsy miasy rae ndra rene re, le fa tsambolitio’ areo o tsaran’ Añahareo amo fèpè’ areoo.
\v 7 Hankàñe, ty soamiatreke, Inao ty nitokia’ Isaia ty ama’ areo ami’ty hoe:
\q1
\v 8 Hoe t’\nd Iehovà\nd*:
\q1 Mitotoke ahy am-palie’ ondaty retoa,
\q1 naho miasy ahy am-pivimby,
\q1 fe mitots’ amako ty arofo’ iareo,
\q1
\v 9 vaho ty fañeveña’ iareo amako
\q1 ro fampioha’ ondaty avao.\f + \fr 15:9 \ft Ies 29:13; Mar 7:7, Mp II 17:19\f*
\p
\v 10 Tsinikao’ \nd Iesoà\nd* i màroy, vaho nanoa’e ty hoe: Mijanjiña naho mañaraharà:
\v 11 Tsy ty mizilike am-palie’e ao ty mahabote ondaty, fa ze miakatse am-palie’e ro mahativa ondaty.
\p
\v 12 Niheo mb’ama’e o mpiama’eo, nanao ty hoe: Fohi’o hao te nitorifike amy tsara zay o Fariseoo?
\v 13 Hoe ty natoi’ \nd Iesoà\nd*: Fonga ho mongorañe ze hatae tsy nambolen-dRaeko an-dindiñe ao.
\v 14 Apoho iereo, fa miaolo ty goa ty fey; ie tarihe’ t’indaty fey ty goa, songa hijoroboñe an-davake ao ie roe.
\v 15 Tinoi’ i Petera: Abejaño ama’ay i tafatòño zay.
\v 16 Hoe ty natoi’ \nd Iesoà\nd* am’iareo: Mbe tsy maharendreke v’inahareoo?
\v 17 Tsy fohi’ areo hao te ze hene mizilike am-palie ro migodañe an-troke ao vaho miakatse amy mahazatse añe?
\v 18 Fe ze miakatse am-palie le fa nihetsefe’ ty arofo, izay ty mahativa ondaty.
\v 19 Amy te akare’ ty troke mengoke ty famañahiañe, ty fañohofan-doza, o fanakezàñeo, o fikamerañeo, ty fidramota’ o mpandañitseo, vaho o fatseo.
\v 20 Toe songa mahativa ondaty, fe tsy mahativa ondaty ty fikamañe am-pitañe tsy sinasa.
\s1 Ty Rakemba Ambahiny
\r Mar 7.24-30
\p
\v 21 Ie nagado’ \nd Iesoà\nd* i tsara zay, le nañavelo mb’an-tane’ Tirò naho Sidoma añe.
\v 22 Le niheo mb’ ama’e ty rakemba nte-Kanana hirik’ an-tane’e añe, nikaike ama’e ty hoe: O Rañandria, Ana’ i Davide, tretrezo raho fa volevolèn-kokolampa ty anako ampela.
\v 23 Tsy nanoiñe ndra tsara raike t’i \nd Iesoà\nd*. Le niharinea’ o mpiama’eo, nanao ty hoe ama’e: Ino ty ifaria’o o rakemba mañorike antika an-koikeo?
\v 24 Tinoi’ \nd Iesoà\nd* ty hoe: Tsy nirahen-dRaho naho tsy amo añondry motso’ i anjomba’ Israeleio\f + \fr 15:24 \ft Mat 10:6\f*.
\v 25 Le niam­bane ama’e i rakembay nanao ty hoe: O Rañandria imbao raho.
\v 26 Hoe t’i \nd Iesoà\nd* ama’e: Tsy mete te alae’ t’indaty ty hane’ o keleia’eo hamahana’e amboa.
\v 27 Hoe i rakembay, Beteke milintseñe ty mofo mifitafita boak’ am-pandambaña’ ty tompo’ iareo o amboao.
\v 28 Tinoi’ \nd Iesoà\nd* ty hoe: O Rakembao, ra’elahy ty fatokisa’o; hanoeñe ama’o i nihalalia’oy. Le nijangañe henane zay i anak-ampela’ey.
\s1 Maro ty Nijanganeñe
\r Mar 7.31-37
\p
\v 29 Nienga t’i \nd Iesoà\nd*, le nimb’ am pariparitse alafe’ i riake Gali­liay mb’ ami’ty vohitse mb’eo. Ie nijohañe eo le
\v 30 nanjo ondaty maro nindreza’ o kepekeo, o angamaeo, o mikoletrao, naho ty ila’e maro; ie nihotrake am-pandia’e eo le nijangañe’e.
\v 31 Nilatsà ondatio te nisaontsy o moañeo naho nino­kitse o komboo vaho nahaisake o feio; songa nandrenge an’Andrianañahare.
\s1 Mamahañe ty 4000
\r Mar 8.1-10
\p
\v 32 Kinanji’ \nd Iesoà\nd* hitotoke aze o mpiama’eo, le hoe re: Ferenaiñako iereo, fa nitraoke amako ro’ andro boak’ amy nitsaha’ iareoy vaho tsy aman-ko kamaeñe, le tsy te hampañavelo iareo te mililitse ke hifoezapoezake an-dalañe ey.
\v 33 Aa hoe o mpiama’eo tama’e: Aia ty hitohàn-tika mofo an-jerezere-tane atoy haha-ànjañe o maro toañe?
\v 34 Natoi’ \nd Iesoà\nd* ty hoe: Fire ty mofo ama’ areo? Hoe iereo: Fito, naho fiañe tsiampeampe.
\p
\v 35 Aa le nampiambesare’ \nd Iesoà\nd* amy ahitsey i lahialeñey,
\v 36 Rinambe’e i vonga-mofo fito rey, nifolahe’e, naho natolo’e amo mpiama’eo vaho nazotso’ iereo am’ondatio.
\v 37 Nikama iaby iereo le nianjañe vaho nahoroñe ami’ty hàroñe fito i nifitafitay.
\v 38 Efats’ arivo ty lahilahy nikama ey, mandikoatse izay o roakemba naho ajajao.
\p
\v 39 Tampetse izay, nijon-dakañe t’i \nd Iesoà\nd* vaho nipotitse an-tane Makedonia añe.
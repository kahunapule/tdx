\c 7
\s1 Zaka’ Ondaty
\r Lke 6.37-42
\p
\v 1 Ko mirihy, hera ho zakaeñe.
\v 2 Ami’ty fizakañe izakà’ areo ty anjakañe anahareo, naho ty fañaranañe añarana’ areo ro añaranañe ama’areo.
\v 3 Akore te biribirie’o ty ahetse am-pihaino’ ondatio, fe tsy isa’o i boda am-pihaino’oy?
\v 4 Akore ty anoa’o am’indatiy, ty hoe: Eo heike, hañifihako o ahetse am-pihaino’oo; te mone hehe ty boda am-pihaino’o ao?
\v 5 Soa­miatreke! Ahifiho añe hey o boda a’ maso’oo, izay irehe vaho hahafibiretse, hañifike i ahetse am-pihainon-drañe’oy.
\p
\v 6 Ko atolotse ami’ty amboa ty hena miavake, naho ko apoke aolon-dambo eo o hange’ areoo ke ho vazañe’e; hera hitolike handrimitse azo.
\s1 Mihalalia, Mikodebea, Mampikonkoña
\r Lke 11.9-13
\p
\v 7 Mihalalia aman’Añahare, le ho tolo­rañe, mikodebea le hahaoniñe, mampikonkòña le hisokafañe;
\v 8 amy te songa mahazo ze mihalaly, hahaisake ty mitsoeke; vaho ho sokafañe ty mitrehentreheñe.
\v 9 Ia ama’areo, naho ipaia’ ty ana’e mofo, ro hañomey aze vato?
\v 10 Ke ihalalia’e fiañe, ro hanozoa’e mereñe?
\v 11 Aa ndra te raty nahareo ro mahay mifampanjotso raha soa, sandrake t’i Rae’ areo andindìñe ao ro hanolotse i Arofo’e Soa amo mihalaly ama’eo.
\s1 Lily Volamena
\r Lke 6.31
\p
\v 12 Aa ndra inoñ’ inoñe ty tea’ areo hanoe’ ondaty ama’areo, anò am’iereo. Fa izay t’i Hake\f + \fr 7:12 \ft Hake: i boke lime’ i Mosè; ze lilin’Añahare. \f* naho ty tsaram-pitoky.
\s1 Ty Làlañe Roe
\p
\v 13 Iziliho i làlambey maifitsey, fa mivañavaña ty lalambey naho laleke ty lalañe mb’am-piantoañe mb’eo vaho maro ty mimoake ao.
\v 14 Mizìtse ty lalam-bey naho mikitìtse ty oloñoloñe mañity mb’an-kaveloñe mb’eo; Tsy ampeampe ty mahaoniñe aze.
\s1 o Voa’eo
\r Lke 6.43-45
\p
\v 15 Itaò o mpitoky vìlañe\f + \fr 7:15 \ft 7:23, Iir 5:31, 6:13, 14:14, Iek 13:9, Fi II 18:22\f* miheo mb’ama’ areo am-bolon’ añondrio, te mone amboa romotse ty am-po ao.
\v 16 O sata’eo ro hahafohinañe iareo; potore’ ondaty am-patike hao ty valoboke? Ke amo farehetseo ty sakoañe?
\v 17 Hene mamoa voa soa ze hatae soa, naho fonga mamoa voa raty ty hatae mimontamontañe.
\v 18 Tsy mete mamoa voa raty ty hatae soa, naho tsy lefe’ ty hatae raty ty hamoa voa soa.
\v 19 Hene forototoeñe añ’afo ao ze hatae tsy mamoa voa soa,
\v 20 aa le o voa’eo, toe o sata’eo, ty hahafohinañe iareo.
\s1 Mizilike ao ty Mpañorike Hake
\r Lke 6.46
\p
\v 21 Amy te tsy ze fonga manao amako ty hoe: Talè, ro himoake amy fifehean-dikerañey, fa ze manao o satrin-dRaeko an-dindìñeo ty hizilike am-pifehean-dikerañey ao.
\v 22 Amy andro zay maro ty hanao amako ty hoe: O Talè, Talè, tsy i tahina’oy hao ty nitokia’ay? naho i tahina’oy ty nañaria’ay kokolampa, mbore i tahina’oy ty nanoa’ay raha tsitantane maro?
\v 23 F’ie hanoako ty hoe: Le lia’e tsy nifàntako nahareo, misitaha amako ty mpitolon-tsereke retia.\f + \fr 7:23 \ft Sab 6:8; Mat 7:15, 13:41-42\f*
\s1 ty Mpamboatse roe
\r Lke 6.46-49
\p
\v 24 Aa ze hene maha­janjiñe o volako rezao naho itoloña’e, ro razañeko amy t’indaty mahihitse nañoreñe anjomba an-damilamy.
\v 25 Nikojojojoaha’ i orañey, naho nifofoha’ o tiokeo, f’ie tsy niro­tsake, amy te lamilamy ty mananta’e.
\v 26 Ze mahajanjiñe o volakoo, fe tsy tarè’e\f + \fr 7:26 \ft Mat 7:15,13:41-42\f*, le hambañe amy t’indaty minèñe nañoren-traño am-paseñe.
\v 27 Nilihitse i orañey, nitorotositse i soro­tombakey, namaoke i trañoy i tiokey, naho nihotrake vaho havaràta ty fideboña’e.
\s1 Toe aman-dily
\p
\v 28 Ie nitsara i entañe zay t’\nd Iesoà\nd*, le hene nilatsa amy fañoha’ey;
\v 29 amy te an-kaozaram-bey i fitaro­ña’ey, tsy nanahake o androanavi’ iareoo.
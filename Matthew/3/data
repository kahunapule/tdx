\c 3
\s1 I Jaona Mpandipotse
\r Mar 1.2-6; Lke 3.3-6
\p
\v 1 Nivotrake eo añ’andro rezay t’i Jaona Mpandipotse nitaroñe am-patrambei’ Iehodà ao,
\v 2 le hoe re: Mitoliha am-pisolohoañe, fa mitotoke i fifehean-dindiñey!
\v 3 hañeneke i nampisaontsieñe Isaia mpitokiy, ty hoe:
\q1 Ty fiarañanaña’ ty mikoike,
\q1 Hajario am-patrambey ao
\q1 ty homba’ \nd Iehovà\nd*, avantaño an-dratroratro ao o lala’ i Andrianañaharen-tikañeio.\f + \fr 3:3 \ft Ies 40:3\f*
\p
\v 4 Inge t’i Jaona, nisikim-bolon-drameva\f + \fr 3:4 \ft Rameva: biby bey fihare, finingirañe\f* naho nisadian-kolitsena mainte an-toha’e naho betratra vaho tantele amboròvoke ty mahakama’e.
\v 5 Le niavotse mb’ama’e mb’eo ty boake e Ierosaleme, naho boak’ Iehodà iaby, vaho boak’ amy ze hene fifeheañe mañohoke Iordaney,
\v 6 ie nisoloho amo tahi’ iareoo le nilipotse\f + \fr 3:6 \ft Gr: Batitso: lipotse an-drano ao.\f* am’ Iordaney, ty amy saontsi’ey.
\v 7 Niisa’e te maro amo Fariseo\f + \fr 3:7 \ft tovoño: ndra Farizè\f* naho Tsadokeo\f + \fr 3:7 \ft tarira’ i Tsadoke mpisorom-bey faha’ i Selemò.\f* ty nivo­trake amy filipora’ey, vaho nanoa’e ty hoe: Ry tiri’ ty mereñe! Ia ty nanoro anahareo ty hiboti­tsike amy haviñeran’ Añahare ho tondrokey?
\v 8 Mamokara vokam-pisolohoañe ki’e;
\v 9 ko mitsa­kore an-trok’ ao ty hoe: Rae’ay t’i Abraàme; Eka! Ataliliko ama’ areo, te lefen’ Añahare ty mampitroatse ty ana’e Abraàme boak’ amo vato retoañe.
\s1 Mikoi-dava t’ i Jaona
\r Mar 1.7-9; Lke 3:7-9, 16, 17
\p
\v 10 Fa mañohatse am-poto-katae eo ty fekoñe; ho firaeñe naho forototoeñe añ’afo ao ty tsy mamoa voa soa. Le hoe i màroy tama’e: Aa naho izay, ino ty hanoe’ay? hoe ty natoi’ i Jaona, ee te handiva raike ami’ty tsy manañe ze aman-tsaron-droe. Aa le nimb’eo ondatio hilipotse, naho maro ty nañontane ty hoe: Ino ty hanoe’ay, Le hoe ty natoi’e: Ko hembañe aman-dra ia ia naho ko i­trevoha’o vaho mifalea amo azoo. Aa le nañereñere naho nitsakore añ’ arofo afa-boiñe ondaty iabio, ty hoe: he \nd Iesoà\nd* t’i Jaona.
\v 11 Hoe ty natoi’ i Jaona am’ iabikey: Inao, toe ampiliporeko an-tsam-pisolohoañe nahareo, fe ho avy ty fatratse te amako, le tsy sazò ahy ty hampibalake i talin-kana’ey; ie ty handipotse anahareo ami’ty afo’ i Arofo Masiñey.
\v 12 Am-pità’e ty fanonga’e hamaopaoke ty toem-panonga’e vaho hanontoñe ty ampemba’e am-pañajañ’ ao fe ho forototoe’e añ’afo tsy mete akipeke o karafo’eo.
\s1 Ty Niliporañe \nd Iesoà\nd*
\r Mar 1.9-11; Lke 3.21-23
\p
\v 13 Nihirike e Galilia t’i\nd Iesoà\nd*, nandoake am’Iordaney hilipotse añamy Jaona.
\v 14 Fe nisarasara t’i Jaona t’ie halipotse le nanao ty hoe: Tsy Ihe hao ty ho nandipots’ ahy, te ihe mb’ amako?
\v 15 Le hoe ty natoi’ \nd Iesoà\nd* aze: Iantofo, amy te mañeva antika ty hañeneke ze havantañañe; aa le nampilipore’ i Jaona.
\p
\v 16 Ie vaho nitroatse amy ranoy, le nisokafeñe o likerañeo vaho nivazoho’e nizotso hoe deho i Arofon’ Añaharey, nimoneñe ama’e.
\v 17 Le inay ty fiarañanañañe boak’ andindìñe ey nanao ty hoe: Intoy ty Anadahiko, i kokoañey, vata’e kokoañe, ie ty ifaleako.
\c 13
\s1 O Karaza-taneo
\r Mar 4.1-20; Lke 8.4-15
\p
\v 1 Nienga i anjombay amy àndro zay t’i \nd Iesoà\nd*, le niambesatse añ’olon-driake eo
\v 2 vaho niropadropaha’ i lahialeñey ampara t’ie nipay lakañe hijoña’e; le nizorazora an-tamboho ey i lahialeñey,
\v 3 vaho nitaroña’e raha maro am-pandrazañañe ami’ty hoe: Teo t’indaty nañampitso boak’ añ’ anjomba ao handrarake tabiry;
\v 4 Ie nandra­rake, nirarake añ’olon-dalañe ey ty ila’e, f’ie nitsimòhe’ o voroñeo.
\v 5 Nira­rake am-batovatoeñe ey ty ila’e, fe natify i taney, ie nipi­tsike le niforejeje amy te tsy nilaleke i taney,
\v 6 ie nafana-voho i andro ambone eiy, le nimae naho maike amy t’ie tsy amam-bahatse.
\v 7 Teo ty nira­rake an-kisatse ao. Nitombo o hisatseo nañaloke aze.
\v 8 Ty ila’e nipoke an-tane soa vaho namokatse naho nitombo, zato ty valoha’e, enem-polo ty faharoe, naho telo-polo ty fahatelo.
\v 9 Ze aman-dravembia hijanjiña’e, Mijanjiña!
\p
\v 10 Nimb’eo o mpiama’eo nanao ty hoe ama’e: Akore te itaroña’o an-drazan-drehake?
\v 11 Hoe re: Natolotse ama’areo ty hahafohiñe i Fifehean-dikerañey, fa tsy am’iareo.
\v 12 Ze manañe, ty ho tompeañe; fa ze tsy manañe, le haloly ama’e ndra ty minjilite’e habohe’e\f + \fr 13:12 \ft Lke 18:18\f*.
\v 13 Zao ty itaroñako am-pandrazañañe: miisake iereo fe tsy mahaisake; mijanjiñe fe tsy mahajanjiñe,
\v 14 hañenefañe i nampisaontsieñe Isaia mpitoky, ty hoe:
\q1 Ie hijanjiñe, le hahajanjiñe
\q1 fe tsy mb’ia haharendreke,
\q1 Ie misamba le hahaisake
\q1 fe le lia’e tsy hahaoniñe,
\q1
\v 15 fa gañe ty arofo’ ondaty retoa,
\q1 naho giñe o ravembia’eo,
\q1 fa nikipeke o fihaino’eo;
\q1 ke hahaisake am-pihaino,
\q1 naho hahajanjiñ’ an-dravembia,
\q1 he hahatsikarake añ’arofo,
\q1 naho himpoly hijangañako.
\p
\v 16 Fe haha o fihaino’ areo mahaisakeo naho o ravembia’ areo mahajanjiñeo.
\v 17 Eka! to t’itaroñako te maro ty mpitoky naho ty vañoñe nisalala hahaisake o trea’ areoo fe tsy nahaisake, vaho hijanjiñe o tsanoñe’ areoo, fe tsy nahajanjiñe.
\v 18 Inao arè ty fampalangesañe i mpandrarakey.
\v 19 I Ana’ Ondatiy ro mpandrarake. I tabiry nirarake añ’olon-dalañey le ze hene mijanjiñe ty tsara’ i fifehean-dikerañey fe tsy maharendreke; pok’ eo ty mpañinje mitavañe an-tro’e ze na­rarake ama’e ao iaby, zay i tabiry nipoke an-dalañe eo.
\v 20 I nipoke am-batovatoeñey, le ty mijanjiñe i tsaray naho mandrambe aze an-kaehake aniany,
\v 21 f’ie tsy amam-bahatse mbore aliheñe; naho ifetsaha’ ty hasotriañe tsy ampe vaho ty hasosorañe, le ampandikofe’ i mpañìnjey ty añ’arofo’e ao.
\v 22 I nirarake amo hisatseoy le ty mahajanjiñe i tsaray, f’ie mipay hanontoñe vara bey, le ampañaliñoe’ i mpañinjey aze i tsaran’ Añaharey vaho tsy mamoa\f + \fr 13:22 \ft Lke 21:34, Ti II 3:4\f*.
\v 23 I nirarake an-tane soay, le ty mahajanjiñe i tsaray naho maharendreke vaho mamoa, toe manao sata soa; hanombo zato ty valoha’e, naho enem-polo ty faharoe, vaho telo-polo ty faha-telo.
\s1 o Ahe-dRatio
\p
\v 24 Nitaroña’e oha-drehake tovo’e: Hambañe amy t’indaty mitongy doria soa an-tete’e ao i fifehean-dikerañey.
\v 25 Ie nirotse ondatio, pok’eo i rafelahi’ey nandrarake vinda\f + \fr 13:25 \ft Vinda: zonim; Harakapiloañe: zonà\f*,\f + \fr 13:25 \ft Tovo’e: ndra Beriagà: hoe vare tora’e\f* an-tetem-bare’e ao vaho nibioñe.
\v 26 Ie nitovoañe vaho ho niterake i varey le niboake ka i vinday.
\v 27 Niheo mb’amy tompo-tetekey o mpitoro’eo nanao ty hoe: O talè, tsy doria soa hao ty narara’o? Boak’ aia arè o vindao?
\v 28 Hoe ty natoi’e: Satan-drafelahiko zay. Le hoe ty asa’ o mpitoro’eo: Ho vorote’ay o vindao!
\v 29 Aiy! hoe re, hera hombota’ areo o vareo.
\v 30 Angao hey hiharo hitiry ampara’ te toly ty sabo, ie amy fitatahañey le ho volañeko amo mpanatakeo, ty hoe, Atontono hey o vindao naho feheo am-pitoboroñañe horoañe, vaho atontoño an-driha ao o vareo.
\s1 Voa Nonoke
\r Mar 4.30-32; Lke 13.18, 19
\p
\v 31 Intoy ka ty nandrazaña’e: I fifehean-dikerañey le añoharañe ami’ ty voa-nonoke nindese’ t’indaty vaho narara’e an-tete’e ao.
\v 32 Ie ty kede amy ze hene añañe an-kodoboñe ao, fa ie mitiry, ro jabajaba amo rongoñeo vaho mbe mionjoñe ho hatae abo, kanao mitsoloke amo tsampa’eo o voron-dikerañeo.
\s1 Lalivay\f + \fr 13:33 \ft saf’levora; hakeo ty dika’e.\f*
\r Lke 13.20,21
\p
\v 33 Nitaroñe’e añ’ohatse ka ty hoe: I fifehean-dikerañey, le manahake ty lalivay19 najo’ ty rakemba ami’ty bom-bare telo fañaranañe\f + \fr 13:33 \ft Heb: sata: 13 litatse (sihoa raike)\f* ao vaho hene niazom-pamoà’e.
\p
\v 34 Nanoe’ \nd Iesoà\nd* amy lahialeñey añ’ ohatse iaby izay; fa naho tsy am-pandrazañañe le tsy nitsarae’e,
\v 35 hañenefañe i nampisaontsieñe i mpitokiy, ty hoe:
\q1 Ho sokafeko ­am-pandrazañañe ty vavako; le ho taroñeko tafatòño boak’an-kaehae’e.\f + \fr 13:35 \ft Sab 78:2\f*
\s1 i Ahe-dratiy
\p
\v 36 Nifampiria amy lahialeñey amy zao t’i \nd Iesoà\nd* le nizilike añ’anjomba ao. Nimb’ama’e ao o mpiama’eo nihalaly ama’e te habejañe i fandrazañañe i vindaiy.
\p
\v 37 Nitoiña’e ty hoe: Ondatio ty mandrarake i doria soay;
\v 38 ty voatse toy i tonday; o vantañeo i doria soay; vaho o tsivokatseo o vindao,
\v 39 i mpañìnjey i rafelahy nandra­rake irezay; i vare rifo mizorazora ey ro figadoña’ i sa ho aviy; vaho o anjelio ro mpanatake.
\v 40 Manahake ty fanontona’ o mpanatakeo i vinday horoañe, ty ho fanamperañe ty sa toy.
\v 41 Hirahe’ i Ana’ Ondatiy o anjeli’eo hañombotse amy fifehea’ey ze atao raty naho o mitolon-katserehañeo,
\v 42 le hafetsake an-toñake mirebareba ao; fangololoihañe naho ali-vazañe ty ho ao.
\v 43 Ie amy zay, hireandreañe manahake i àndroy\f + \fr 13:43 \ft Dan 12:3\f*, am-Pifehean-dRae’e ao, o vañoñeo\f + \fr 13:43 \ft Sab 37:29, 72:7, 75:10, 118:19-20, 146:8, Mal 3:18, Ben 22:11\f*. Ze aman-dravembia mahajanjiñe, Mijanjiña.
\s1 Vara Naetake
\p
\v 44 Hoe ka t’i \nd Iesoà\nd* amo mpiama’eo: I Fifehean-dikerañey le manahake t’indaty mahatrea vara mikafitse le ami’ty hafalea’e ty amy hasaro’ey, fonga aleta’e o fanaña’eo vaho mivily i taney.
\s1 Hange\f + \fr 13:45 \ft Hange: perla (Gr) Heb: vatosoa\f*
\p
\v 45 Tovo’e, Hambañe ami’ty mpanao balike mpipay vatosoa i fifehean-dikerañey.
\v 46 Ie mahatrea ty soa, hene aleta’e o vara’eo le mipeake aze.
\s1 Harato
\p
\v 47 Razañeñe an-karato an-driake ao i fifehean-dikerañey; mitontoñe ama’e ao ze volom-piañe iaby.
\v 48 Ie mirotrarotra le kororohe’ iereo boak’ao, le miheo mb’ama’e o mpañaratoo mijoboñe ty soa ho an-karo’ iareo, vaho aria’ iereo o ratio.
\v 49 Izay ty ho ie am-panampera’ o androo; Homb’eo o anjelio, hameve o tsivokatseo amo vañoñeo,
\v 50 vaho havokovoko’ iareo an-toñake mirehetse ao. Lako tañy naho ali-vazañe ty ho ao.
\s1 Ty Talèn’ anjomba
\p
\v 51 Hoe re am’iereo: Nirendre’ areo hao zay? Eka, hoe iareo:
\v 52 Aa le, ze fonga mahihitse amy fifehean-dikerañey ro hambañe ami’ty raen-keleiañe mañakatse ty vao naho ty haehae amo vara’eo.
\s1 Falai’ o nte Nazaretao
\r Mar 6.1-6
\p
\v 53 Ie nagado’ \nd Iesoà\nd* i tsara rezay, le nienga,
\v 54 vaho nigodañe mb’an-tane’e mb’eo le nañoke ondaty am-pitontonañ’ ao. Nilatsa iareo nanao ty hoe añ’arofo: Aia ty nahazoa’ itiañe ty hihitse naho haozarañe ra’elahy zao?
\v 55 Tsy ie ty ana’ i mpandrafitsey? tsy atao Marie hao ty rene’e? naho ty rahalahi’e: Iakobe, i Josefa, i Simona, naho i Jodà,
\v 56 vaho o rahavavi’eo? tsy amantika iaby v’irezay? Taia arè ty nahazoa’ itia o raha iaby zao?
\v 57 Aa le nialik’ ama’e iereo, vaho hoe t’i \nd Iesoà\nd* tam’iereo: Tsy po-ènge ty mpitoky naho tsy an-tane’e vaho añ’akiba’e ao avao.
\v 58 Le tsy nisatri’e\f + \fr 13:58 \ft Gk solo: nilefe’e\f* ty hanao raha tsitantane ao ty amy haminjikitam-patokisa’ iareo.
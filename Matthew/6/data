\c 6
\s1 Ty Fañasoañe
\p
\v 1 Mitaòa, hera hanoe’ areo añatrefa’ ondatio o fatariha’ areoo, hitsiriria’ iareo, f’ie ho po-tambe aman-dRae’ areo andindìñe ao.
\p
\v 2 Ie mitolon-kavantañañe, ko mikoi-dava ndra mitioke trompetra hiaolo azo manahake o soamiatrekeo\f + \fr 6:2 \ft Tovo’e Grika: ndra ipokrate\f* fa anoe’ iereo an-dalaño naho an-tsena ey o falalà’ iareoo soa te ho isa’ ondaty. Eka! to ty asako ama’o t’ie fa nandrambe tambe.
\v 3 F’ihe naho manao fatarihañe, ko ampahafohineñe ty fità’o havia ty anoem-pità’o havana
\v 4 soa te hihaja i fatariha’oy; le i Rae’o mahavazoho añ’etake ro hanambe azo.
\s1 Ie Miloloke
\r Lke 11.2-4
\p
\v 5 Ie mihalaly irehe, ko mañonjom-peo, le ko manao soamiatreke lonjetse, mpitea halaly am-pitontonañe ao naho an-kotson-kiririsa ey, miloloke an-dreham-piriñake hijanjiña’ ondaty hilombofa’e. Eka! to t’itaroñako t’ie fa aman-tambe.
\p
\v 6 Fa ihe, naho miloloke, miziliha am-pandrea’o ao le agabeño ty lala’o, naho milolofa aman-dRae’o am-bangiñe ao, vaho ho tambezen-dRae’o mivazoho añ’ etake ao.
\p
\v 7 Inahareo ka, naho mihalaly, ko mibeobeoke manahake o tsereheñeo, ie atao’iereo ho janjiñeñe ty amo figaradadàha’ iareoo.
\v 8 Aa le ko itsikombeañe. Ami’te arofoanan-dRae’ areo andindiñe ao o enta’ areoo aolo’ ty ihalalia’areo?\f + \fr 6:8 \ft Ies. 65:24\f*
\p
\v 9 Inao ty hilolofa’ areo:
\q1 Ry Rae’ay andindiñe ao,
\q1 ho masiñeñe ty tahina’o.
\q1
\v 10 Ho tahieñe ty fifehea’o,
\q1 hanoeñe an-dindiñe ao
\q1 naho an-tane atoy o satri’oo.
\q1
\v 11 Atoloro anay nainai’e ty mahakama’ay,
\q1
\v 12 Apoho o tahi’aio,
\q1 manahake ty ihevea’ay o anaña’ay hakeoo.
\q1
\v 13 Ko minday anay mb’an-kaozaram-panjiziañe,
\q1 fa kalaño amy ze atao raty\f + \fr 6:13 \ft Mat 26:41\f*,
\q1 [toe Azo ty fifeheañe, ty haozarañe vaho ty engeñe nainai’e.]\f + \fr 6:13 \ft Sab 145:11,12:\f* Amene.
\p
\v 14 Naho hevè’ areo ty hakeo’ ondaty, le ho hahà’ i Rae’areo andindìñey ka o tahi’areoo.
\v 15 Fe naho tsy apo’ areo ty hakeo’ ondaty, tsy ho hahàn-dRae’areo o tahi’areoo.
\s1 Lilitse
\p
\v 16 Ie mililitse, ko manao laharam-pandalàn-tsoamiatreke, mañamonjetse laharañe hisenge te mililitse añatrefa’ ondaty. Eka! to t’itaroñako t’ie fa nahazo tambe.
\v 17 F’i­he, naho mililitse sasao ty añ’am­bone’o;
\v 18 tsy mone ho oni’ ondaty t’ie mililitse, naho tsy t’i Rae’o añ’etake ao, vaho i Rae’o mahavazoho an-kafits’aoy ro hanambe azo.
\s1 Vara
\r Lke 11.34-36; 12.22-34
\p
\v 19 Ko mitolom-pamotry vara an-tane atoy, habotse’ ty oletse naho ty eno, ndra hipoñafa’ ty mpikizo hañaoke.
\p
\v 20 Mañajà vara andindìñ’ ao, ami’ty tsy hagedra’ ty oletse naho ty eno, mbore tsy ho gorobahe’ ty mpikizo hamaoke;
\v 21 fa ami’ty nampipoha’o o vara’oo, ao ka ty arofo’o.
\p
\v 22 Failo’ ty sandry ty fihaino’o\f + \fr 6:22 \ft Heb: Fihaino: hilala, fatarihañe\f*, ie vantam-pañente o fihaino’oo le tsy haieñe ty sandri’o.
\v 23 Aa naho mitsi­kirike\f + \fr 6:23 \ft Heb: dagola ndra matity\f* o fihaino’oo, le himoromoroñe iaby ty vata’o; ie maieñe ty zava ama’o ao, le hene haieñe o lala’oo!
\p
\v 24 Tsy eo ty mahafitoroñe talè roe, hera ho falai’e ty raike naho hikokoa’e ty raike, ke hiasia’e ty raike vaho sirikae’e ty raike; tsy lefe’areo toroñeñe t’i Andrianañahare naho ty voatse toy.
\p
\v 25 Inao ty itaroñako, Ko marimarihe’ areo ty havelo’areo, ty ho kamae’ areo ndra ty hinoma’ areo, vaho ty sandri’ areo, ty hisafora’ areo. Tsy likoare’ ty troke hao ty mahakama, naho ty sandriñe ty sikiñe?
\p
\v 26 Heheke o voron-dikerañeo: tsy mitongy, tsy mandrofotse vaho tsy mañoroñe an-driha, fa fahana’ i Rae’areo onjoneñey. Tsy sarotse te am’iereo v’inahareoo?
\p
\v 27 Ia ama’ areo, te mahimahiñe ro mahatovoñe ty haabo’e kiho raike?
\p
\v 28 Aa ino ty marikarihañe amo saroñeo? Birèto o befelañe\f + \fr 6:28 \ft Abeja’e: Gilione\f* an-tetekeo, ty fitiri’e; ie tsy mandrorotse, tsy manenoñe,
\v 29 fe itaroñako te, ndra i Solomona ami’ty enge’e iaby, tsy nihamiñe manahake ty raike ama’e.
\v 30 Aa naho izay ty ampisikinan’ Añahare ty vinda am-bare mizorazora ao, ie maindoñe androany naho miheatse vaho ahifike an-toñake ao hamaray; tsy mandikoatse izay hao nahareo ry kede fatokisañe?
\p
\v 31 Aa kanao izay ty itarean’ Añahare, ko mihakahaka manao ty hoe: Ino ty ho hane’ay? ndra, Ino ty ho nome’ay? ndra ino ty ho sikina’ay,
\v 32 amy t’ie hene paie’ o sandriñeo, vaho arofoanan-dRae’ areo ze paia’ areo iaby.
\v 33 Tsoeho hey i Fifehean’ Añaharey naho ty havantaña’e; vaho hene hatolotse anahareo.
\v 34 Ko angovitañe ty hamaraiñe, fa ho vazobazore’ i hamaraiñey o azeo. Tsahatse ty andro o haembera’eo.
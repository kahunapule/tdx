\c 26
\s1 Mikilily aze
\r Mar 14.1,2; Lke 22.1, 2
\p
\v 1 Ie nagado’ \nd Iesoà\nd* i hene tsara zay, le hoe re amo mpiama’eo:
\v 2 Fohi’ areo naho modo ty roe andro le ho tondroke i Fihelañey vaho hasese am-pità’ o Jiosio mb’ an-katae mb’eo i Ana’ ondatiy.
\v 3 Ie amy zao nifanontoñe an-kiririsan’ anjomba’ i talèm-pisoroñey o mpisorom-beio, naho o Androanavi’ ondatio, Kaiafa ty tahina’ i talè henane zay,
\v 4 nikinia hitsepake \nd Iesoà\nd* am-pamañahiañe vaho hañohofan-doza.
\v 5 Fe hoe iareo: Tsy hanoeñe amy sabadidakey, hera hidabahorake ondatio.
\s1 Hisolo-voiñe i Norizañey
\r Mar 14.3-9; Jao 12.2-8
\p
\v 6 Ie e Kefare-hananià, añ’anjomba’ i Simona angamae ao t’i \nd Iesoà\nd*,
\v 7 le nisi­tsitse mb’ ama’e ty rakemba ninday menake saro-bily am-pitavoña vaho nadoa’e añambone’e eo t’ie nidegañe am-pandambañañe eo.
\v 8 Fe nitorifiha’ o ila’eo
\v 9 fa inao mete ho naletake ami’ty vili’e ambone i solikey naho nanolorañe o rarakeo.
\v 10 \nd Iesoà,\nd* ie maharofoanañe ze he’e mioza aman’ inoñ’ inoñe, nanao ty hoe: Maneseke ty rakemba tia hao nahareo? Ie nanao raha fanjàka naho nañasoa ahy!
\v 11 Ama’ areo lomoñandro o rarakeo, fe tsy ho ama’ areo nainai’e raho.
\v 12 I fandeveñañe ahiy ty nañiliña’e solike amo sandrikoo.
\v 13 Eka! to t’itaroñako te, ndra aia aia ami’ty voatse toy ty itaroñañe ty talili-soa toy,\f + \fr 26:13 \ft Abeja’e ty hoe: ty evanjely toy, \f* le hitaliliañe i nanoe’ey ho fitiahiañe ahiy.
\s1 Ty Fañina Famalihañe
\r Mar 14.10, 11; Lke 22.3-6
\p
\v 14 Le nimb’amo mpisorom-beio mb’eo ty raike amy folo-ro’ amby rey, i atao Jodasy nte-Keriote,
\v 15 le hoe re: Inoñe ty hanambeza’ areo ahy te aseseko ama’ areo t’i Iesoà. Aa le nilahare’ iareo ty drala volafoty telo-polo.
\v 16 Nifototse amy zay, t’ie nipay ty hanesehañe aze.
\s1 Nañalankañe i Fihelañey
\r Mar 14.12-16; Lke 22.7-13
\p
\v 17 Ie tañ’andro valoha’ ty fañambenañe i Sabadidake Mofo-tsy-aman-Dalivaiy, le niheo mb’amy \nd Iesoà\nd* mb’eo o mpiama’eo nanao ty hoe: Aia ty haña­lankaña’ay ho azo ty hikamañe i Fihelañey?
\v 18 le nanoa’e ty hoe: Akia, mb’an-drova ao mb’ami’ty indaty hanolo-batañe, le anò ty hoe: Hoe t’i Talè: An-titotse ty fotoako, le ama’o ao ty hañambenako i Fihelañey mindre amo mpiamakoo.
\v 19 Aa le nanoe’o mpiama’eo, vaho hinalanka’ iereo i Fihelañey.
\s1 I Nifotetse azey
\r Mar 14.17-21; Lke 22.14, 21-23; Jao 13.21, 22
\p
\v 20 Naho hariva, nidegañe am-pandam­bañañe eo re mindre amy mpiama’e folo ro’amby rey.
\v 21 Ie nikama, le nanoa’e ty hoe: Taroñeko ama’ areo te, hifotetse ahy ty raike ama’ areo.
\v 22 Niriroke iereo, sindre nanao ty hoe ama’e: O Talè, zaho hao?
\v 23 Le hoe ty natoi’e: I mindre mampijon-tañañ’ amako am-ping’aoy ty handetak’ ahiko.
\v 24 Hoe t’i \nd Iesoà\nd* tam’ iereo: Toe hionjoñe mb’ amy pinatetse ty ama’ey i Ana’ ondatiy, fe hekoheko ami’ty indaty te ie ty nifoterañe i Ana’ ondatiy! Nisoa ho a’ indatiy te tsy naterake.
\v 25 Hoe ty natoi’ i Jodasy nandentak’ azey: O Raby, zaho hao? Hoe re: Saontsi’o zay.
\s1 ty Fandambaña’ i \nd Talè\nd*
\r Mar 14.22-25; Lke 22.19,20; 1Ko 11.23-26
\p
\v 26 Ie nikama, nandrambe mofo t’i \nd Iesoà\nd*, le nañandriañe, naho finola’e vaho nazotso’e amo mpiama’eo ami’ty hoe: Intoy, ikamao, sandriko toy.
\v 27 Rinambe’e i fitoviy, nandrenge an-dRae’e, le nazotso’e am’iereo vaho nanao ty hoe: Ikamao, inahareo iaby.
\v 28 Lioko ami’ty fañina vao toy, ty hadoañe ho ami’ty maro ho fañeferan-kakeo.
\v 29 Taroñeko ama’ areo te, tsy hinomako ka ty voka’ i vahey ampara’ ty andro hinomako aze vao mindre ama’areo am-pifehean-dikerañ’ ao.
\v 30 Niavotse iereo, nimb’ am-bohi-Oliva mb’eo.
\s1 Mitety aze t’i Petera
\r Mar 14.26-31; Lke 22.34, 39; Jao 13.37, 38
\p
\v 31 Le hoe t’i \nd Iesoà\nd* tamo mpiama’eo: Hene hanahelo ty amako nahareo te anito-hale, fa pinatetse te,
\q1 Ho lafaeko ty mpiarake
\q1 le hiparaitake o añondrio.\f + \fr 26:31 \ft Zek. 13:7\f*
\p
\v 32 Ie nitroatse amy havilasiy raho, le hiaolo anahareo mb’e Galilia añe.
\v 33 Tinoi’ i Petera ty hoe: Ndra t’ie sindre hioje ty ama’o, zaho tsy ho lendeñe.
\v 34 Hoe t’i \nd Iesoà\nd*: Eka! to t’itaroñako, Aolo’ ty kekeo akoholahy\f + \fr 26:34 \ft Koike: toe tsy akoho fa koik’ antsiva\f* an-kaleñe itoy, le ihe ty hitety ahy in-telo.
\v 35 Hoe t’i Petera ama’e: Naho alahatse t’ie hindre havetrake ama’o, zaho tsy hitety azo. Nanoe’ o mpiama’e iabio ka zay.
\s1 Getsemane
\r Mar 14.32-42; Lke 22.40-46
\p
\v 36 Le nindre am’iereo mb’an-toetse atao Getse­mane\f + \fr 26:36 \ft fipiritañe menake, tamboho-menake\f* ao t’i \nd Iesoà\nd* vaho nanao ty hoe amy mpiama’e rey: Miambesara etoa hey, fa homb’ey hoek’ ey raho hihalaly.
\p
\v 37 Nendese’e t’i Petera naho i ana’ i Zebedio roe rey, naho namototse ho monjetse vaho embetse.
\v 38 Le hoe re tam’ iereo, Manahelo, te hikenkañe ty fiaiko. Ikalaño naho mitraofa fijilovañe amako.
\v 39 Nivike mora mb’eo re, niankotrake an-daharañe, le nihalaly ty hoe: Ry Raeko, naho mete; apitsoho amako ty fitovy toy; fe tsy ty lahako, fa o satri’oo.
\p
\v 40 Nimb’amy mpiama’e rey mb’eo re, le zoe’e nirotse, vaho nanao ty hoe amy Petera: Hete! tsy nete niharo fijilo amako ora raike hao nahareo?
\v 41 Mijilova naho mihalalia, hera hifoake am-panjiziañ’ ao; toe manatry ty troke, fe mavozo ty sandriñe.
\p
\v 42 Nimb’eo indraike re nihalaly ty hoe: Naho tsy mahaloly ty fitovy toy amako, naho tsy nòmeko, le hanoeñe abey o satri’oo.
\v 43 Tampetse zay, nibalike re le zoe’e mirotse iereo fa nigibeñe o fihaino’ iareoo.
\v 44 Nenga’e indraike le nimb’eo nihalaly i tsaray fañintelo’e;
\v 45 vaho niheo mb’amo mpiama’eo, nanao ty hoe: Mirota henaneo, mitofà; Inge fa antitotse i nifotoañañey te haseseke an-tañam-panan-kakeo i Ana’ ondatiy.
\v 46 Mitroara, antao, heheke fa etoañ’ i hifotetse ahiy.
\s1 Nifotetse, Tsinepake
\r Mar 14.43-52; Lke 22.47-53; Jao 18.1-11
\p
\v 47 Ie mbe nisaontsy, le niloneake eo t’i Jodasy, mpiamy folo ro’amby rey, reketse firimboñañe amam-pibara naho karavantsy, ie nahitri’ o mpisorom-beio vaho o roandria’ ondatio.
\v 48 F’ie nitolora’ i nifotetse azey famantarañe, ty hoe: Ze orofako, ie ty ho tsepahe’ areo.
\v 49 Niharinè’e amy zao t’i \nd Iesoà\nd*, le nanoa’e ty hoe: Akore, Raby, le norofa’e.
\v 50 Hoe t’i \nd Iesoà\nd* ama’e: Ino o nanoe’oo, Rañetse? Nomb’eo iereo, nañity fitañe amy \nd Iesoà\nd*, nitsepake aze.
\p
\v 51 Ingo, te nahiti’ ty mpiamy \nd Iesoà\nd* ty fità’e nanàrike ty fibara’e naho nibira ty mpitoro’ i talèm-pisoroñey, nampikitsike ty ravembia’e,
\v 52 le hoe t’i \nd Iesoà\nd* tama’e, Ampiliro an-traño’e ao o meso’oo, fa ho rotsahem-pibara ty mitam-pibara.
\v 53 He atao’o te tsy mahatoka an-dRaeko henaneo naho havotra’e etoa ty Lejionan’ Anjely mandikoatse ty folo-ro’amby\f + \fr 26:53 \ft firimboñan-dahin-defoñe eneñ’arivo\f*?
\v 54 Fe aia amy zay ty hahaheneke i Sokitse Masiñey? amy te zao i nisafiriañey.
\p
\v 55 Añe zay le hoe t’i \nd Iesoà\nd* tamy màroy: Niakatse hañoridañe malaso, minday fibara naho karavantsy hitse­pake ahy hao nahareo? Tsy nitoboke añ’ anjomban’ Añahare ao handro an-kandro nañoke anahareo tsy amam-pañembetse hao raho.
\v 56 F’ie toe hene nanoeñe, hañenefañe ty sinoki’ o mpitokio. Le fonga nienga aze o mpiama’eo, vaho nibioñe.
\s1 Mpanao Kitomboke Roe
\r Mar 14.53-63; Lke 22.54,55 63-65; Jao 18.12,18
\p
\v 57 Nasese’ iareo mb’añ’anjomba’ i Kaiafa talèm-pisoroñe mb’eo t’i \nd Iesoà\nd*, le hene nitontoñe ao o Androanavio naho o Fariseoo.
\v 58 Naño­rike aze trehantreha’e t’i Petera pak’ an-kiririsa’ i talèm-pisoroñey, le nizilike ao vaho nitobòke marine o mpitoroñeo hahaoniñe ze hizò.
\v 59 Nipay mpanao dramotse o mpi­sorom-beio naho i fivory iabiy hanisy \nd Iesoà\nd* hañoho-doza ama’e,
\v 60 f’ie tsy nahaoniñe, ndra te naneseañe mpanao kitomboke maro hiatreatre \nd Iesoà\nd*. Fara’e pok’eo ty mpitalily vìlañe roe
\v 61 nanao ty hoe: Vinola’ i tìañe ty hoe: Maharotsake i Anjom­ban’ Añaharey raho vaho hamboatse aze indraike naho afake telo andro.
\p
\v 62 Niongake amy zao i talèm-pisoroñey, le nanoa’e ty hoe: Tsy mahatoiñe v’iheo, amo iseseha’ iereoo?
\v 63 Fe nianjiñe avao t’i \nd Iesoà\nd*. Le hoe i talèm-pisoroñey ama’e: Ampifantàko aman’ Añahare veloñe rehe ty hivolañe ama’ay naho ihe i Norizañe, Anan’ Añaharey.
\v 64 Le hoe t’i \nd Iesoà\nd* tama’e: Ie nisaontsie’o; fe itaroñako te ho isa’ areo i Ana’ ondaty miambesatse am-pitàn-kavanan-kaozarañ’ ey miheo mb’etoañe amo rahon-dikerañeo.
\v 65 Rinia’ i talèm-pisoroñey o saro’eo le nanao ty hoe: Niteratera an’Andrianañahare itia, ino ty ipaian-tika valolombeloñe ka? Songa jinanji’ areo i fiteratera’e an’Andrianañahare,
\v 66 akore ty fisafiri’ areo te hanoeñe? Natoi’ iereo ty hoe: Mañeva havetrake re.
\v 67 Le nandrora’ iereo ty lahara’e naho finofo’ iereo ty lambosi’e, vaho rinarateha’ ty ila’e,
\v 68 nanao ty hoe: Ry Norizañe, mitokia; Ia ty nandafa Azo?
\s1 In-Telo Nitety
\r Mar 14.66-72; Lke 22.55-62; Jao 18.15—27
\p
\v 69 Nijohañe am-pimoahan-kiririsa eo t’i Petera, le nimb’ama’e mb’eo ty mpitoro-ampela nanao ty hoe: Tsy nitrao-pijohañe am’ \nd Iesoà\nd* nte-Galilia v’iheo?
\v 70 Nandañitse añatrefa’ iereo iaby t’i Petera. ie nanao ty hoe: O rakembao, nofiko o enta’oo.
\v 71 Ie nizilik’ amy lalambeiy mb’eo, le nahatrea aze ka ty mpitoro-ampela raike, nanao ty hoe amo nijohajohañeo: Nindre amy \nd Iesoà\nd* nte Nazareta t’indaty tia-hòeke.
\v 72 Nitety \nd Iesoà\nd* am-panta indraike t’i Petera, nanao ty hoe te namoea’e ondatiy.
\v 73 Tsipaepae’ zay, nisitse mb’eo o nijohajohañeo, nanao ty hoe amy Petera: Toe mpiamy fiosoña’ i Mpitokiy rehe, adodea’ o fisaontsi’oo te mpiam’iareo.
\v 74 Namototse nitety naho nifatse re nanao te tsy nifànta’e ndra mbia indatiy. Inay amy zao i kekeon’ akoholahiy.
\v 75 Nitiahi’ i Petera i saontsi’ \nd Iesoà\nd*y, te aolo’ i kekeoy ro hitety ahy in-telo. Niakatse añe re nangoihoy an-kafairam-piaiñe.
\c 8
\s1 ty Angamae
\r Mar 1.40-44; Lke 5.12-14
\p
\v 1 Ie nizotso boak’am-bohitse ey t’i \nd Iesoà\nd* le norihe’ i lahialeñey,
\v 2 Intike te pok’ eo ty aman’ angamae niambane ama’e, nanao ty hoe: O Rañandria, mahajangañ’ ahy v’iheo?
\v 3 Nahiti’ \nd Iesoà\nd* ty fità’e, nitsapa aze le nanao ty hoe: Satriko t’ie halio, maliova. Le nilioveñe amy haangamae’ey re amy ora\f + \fr 8:3  \ft Ora: Gr. naho Heb: ‘Hora’: ty haela’ ty fangen-antoandro ie zaraeñe folo-ro’amby mifototse ami’ty manjirik’andro pake tsofots’andro. \f* zay.
\v 4 Le hoe t’i \nd Iesoà\nd* tama’e: Mitaoa tsy hatalili’o ama’ ondaty, fe akia mb’amy mpisoroñey mb’eo, le ibanabanao ty enga linili’ i Mosè amy Ha’areoy.
\s1 Ty Mpitoro’ i Mpifele-jatoy
\r Lke 7.1-10
\p
\v 5 Ie nigodañe mb’e Kapernaome-hamartà ao t’i \nd Iesoà\nd*, le nifanalaka’ ty mpifehe-zato nihalaly ama’e
\v 6 ty hoe: O Rañandria, màndre an-trañoko ao i ana-dahikoy, tokoe’ ty hakepeke\f + \fr 8:6  \ft Tovo’e: toe paralatiko\f*, ie deme’e ty amy hasilo’ey.
\v 7 Hoe t’i \nd Iesoà\nd* tama’e: Homb’eo raho hañafak’aze.
\v 8 Aa hoe ty natoi’ i mpifehe-zatoy: O Rañandria, tsy sazò ahy ty homba’o ambane’ tafo-trañoko ao, iantofo avao, le ho jangan-dre.
\v 9 Mpanan-kakeo raho, naho manan-dily\f + \fr 8:9  \ft Isosoho: amo Fariseoo, naho\f* aman-tsoavala reke-piningitse; ie ano­eko ty hoe: Dañe! ty raike le mandeha, Mb’etoa, le pok’eo, vaho amo mpitorokoo ty hoe: Ano zao, le anoe’iereo.
\v 10 Jinanji’ \nd Iesoà,\nd* le nilatsa vaho hoe re amo mpañorike azeo: Eka! to t’ivolañako te mbe tsy nahatrea fatokisam-bey manahake zao e Israele ao raho.
\v 11 Taroñeko ama’ areo te maro ty hitotsake boak’ atiñanañe añe naho hirik’ ahandrefañe añe hitrao-pitofàñe amy Abraàme naho am’ Isaka vaho am’ Iakobe amy fifehean-dikerañey,
\v 12 fe hafetsake an-kamoromoroñan-tsikeokeok’ ao o ana’ i fifeheañeio; fangololoihañe naho ali-vazañe ty ho ao.
\p
\v 13 Le hoe t’i \nd Iesoà\nd* tamy mpifehe-zatoy: Akia; fa ama’o ty amy natokisa’oy, vaho nijangañe amy ora zay i ajalahiy.
\s1 Ty Rafoza’ i Petera Ampela
\r Mar 1.29.34; Lke 4.38-41
\p
\v 14 Ie henane zay, nizilike añ’anjomba’ i Petera ao t’i \nd Iesoà\nd*, le naheo’e te natindri’ ty hamae-sandriñe i rafoza’e ampelay.
\v 15 Nitsapae’e ty fità’e le nisitak’ aze i firemporempo’ey, vaho nitroatse nitoroñ’ aze.
\p
\v 16 Ie tsatoke i harivay, le nendese’ iareo ama’e o vinolevolen-kokolampao naho hinaha’e an-tsara avao, vaho nafaha’e iaby ze hasilofañe,
\v 17 hañenefañe i nisaontsieñe añam’ Isaia mpitoky, noro an-tiahiy, ty hoe:
\q1 Toe rinambe’e o hakepehan-tikañeo, vaho nivavè’e o hasilofan-tikañeo.\f + \fr 8:17  \ft Ies 53:4\f*
\s1 Naho te ho Mpiama’e
\r Lke 9.57-62
\p
\v 18 Ie nivazoho’ \nd Iesoà\nd* te niarisehoa’ i lahialeñey, le nafanto’e te hitsake mb’alafe i riakey eñe.
\v 19 Le pok’eo ty androanavy\f + \fr 8:19  \ft Mpanoki-dily: toe mpañotsohotso naho mpañanatse Hake\f* nanao ty hoe ama’e: O Talè, hañorik’ Azo raho ndra aia’aia ty hañaveloa’o.
\v 20 Le hoe ty natoi’ \nd Iesoà\nd* aze: Manan-joho o farasio, aman-traño o voron-dikerañeo, fe tsy aman’ ankalañe ty añambone’ i Ana’ ondatiy, i ana’ i tsy nahavanilahiy\f + \fr 8:20  \ft Ies 7:14\f*.
\v 21 Hoe ty nanoa’ ty mpiama’e raike: Apoho hey raho hiavotse handentek’ an-draeko.
\v 22 Hoe t’i \nd Iesoà\nd* tama’e: Oriho raho; adono handeveña’ o mihomakeo o vilasi’ iareoo.
\s1 Nipendreñe i Riakey
\r Mar 4.35-41; Lke 8.22-25
\p
\v 23 Nijon-dakañe t’i \nd Iesoà\nd* naho nindre ama’e o mpiama’eo le
\v 24 nikofaoke amy riakey ty tio-bey naho loho ni­kabokaboke o onjao vaho natao te hifoifoy i lakañey.
\v 25 Nimb’ama’e mb’eo o mpiama’eo nihalaly ama’e ty hoe: O Talè, rombaho zahay, tsy mone hivetrake.
\v 26 Hoe re tam’iereo: Ino ty ifampitoliha’ areo, ry kede fatokisañeo? Niongake re, le trinevo’e i tiokey naho i riakey hitsiñe, le nipendreñe ami’ty manao zao.
\v 27 Nitrea’ ondatio le nilatsa vaho nanao ty hoe: Ia v’itoy t’ie manao i satri’ey o tiokeo naho i riakey?
\s1 Anga-draty am-po Lambo
\r Mar 5.1-17; Lke 8.26-37
\p
\v 28 Ie tafatsàke i riakey, le niheo mb’ an-tane Gadarý\f + \fr 8:28  \ft Tovo’e ami’ty Grika: ndra, Ginitrarose\f* alafe’ i riakey eñe, naho nifankanjò ama’e t’indaty roe vinolevolen-kokolampa hirike amo kiborio, hay aia ty fidabadoà’ iareo, kanao tsy nahafiranga mb’eo ondatio.
\v 29 Nitazataza ty hoe ama’e iareo: Inoñe ty iharoan-tika, \nd Iesoà\nd*, Anan’ Añahare? Niheo mb’etoañe aolo’ i àndroy v’iheo hampisoañe naho handrotsake anay? Hoe t’i \nd Iesoà\nd* am’iereo: Mivoraha boak’ ao ty valobohòke lo retia.
\v 30 Nandrazeñe ey hoeke ey ty mpirai-tron-dambo maro,
\v 31 le nitoreova’ o kokolampao ami’ty hoe: Kanao tsy mete tsy iakara’ay, añomeo lily himoaha’ay o mpirai-tron-dambo eio.
\v 32 Le hoe re tam’ iereo: Soike! Le nifaoke ama’e iereo, nitsamoake amy lambo rey; naho nitsondemboke amy zao i mpirai-tro-damboy nidorasitse mb’an-driake mb’eo vaho niòpo an-drano ao.
\v 33 Nangebahebake o mpiarakeo le nitriban-day, naho fonga natalili’iereo an-drov’ao, vaho hene nirevendreveñe i rovay.
\v 34 Niavotse mb’eo iereo hanalaka \nd Iesoà\nd*; niisa’ iereo naho nihalaly ama’e te tsy hitoam-ban-tane’ iareo.
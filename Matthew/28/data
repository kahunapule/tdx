\c 28
\s1 Lona-Koake
\r Mar 16,1-8; Lke 24.1-11
\p
\v 1 Ie añe i \nd Sabotse\nd*y naho nangoangoañe i loak’andro’ey, le nomb’ an-donake mb’eo hioniñe aze t’i Miriame nte-Magdalà naho i Marie raikey.
\v 2 Nanginikinike amy zao ty tane amy te nivo­trake an-donake eo boak’ andindìñe ao ty anjeli’ \nd Iehovà\nd* namarimbariñe i vatoy vaho nijohañe eo.
\v 3 Hoe helatse ty vinta’e, naho foty hoe volovaso o saro’eo.
\v 4 Nampihondrahondrae’e añ’anifañe o mpiga­ritseo, le nijohañe ey hoe lolo.
\p
\v 5 Hoe i anjeliy tamy roakemba rey, Ko hembañe, apotako te mipay \nd Iesoà\nd* naradoradoy nahareo.
\v 6 Tsy atoan-dre, fa veloñe ty amy tsara’ey. Mb’etoa arè hañisake i nandrea’ey,
\v 7 le akia aniany, misaontsia amo mpiama’eo t’ie nitroatse amy havilasiy, vaho hiaoloa’e mb’e Galilia mb’eo, vaho ho vazoho’ areo añe ty amy nitsara’ey.
\v 8 Niakatse i lonakey am-pirevendreveñañe ty amy anjely niisakey i rakemba rey, f’ie nivaranehake ty amy Talè nivañom-beloñey, le nilay hitalily amo mpiama’eo.
\s1 Niboake amo Roakembao
\p
\v 9 Tojo t’ie nañavelo le nifanampe am’ iereo t’i \nd Iesoà\nd* nañontane ty hoe: Ho haha’ i Tahinañey abey. Niharinea’ iareo, le nibokobokoke te niambane ama’e.
\v 10 Le hoe t’i \nd Iesoà\nd* tam’ iereo: Ko hembañe; talilio o roahalahi­koo ty hienga mb’e Galilia mb’eo, vaho añe t’ie hahaisak’ ahy.
\s1 Nomeam-bokàñe o Mpigaritseo
\p
\v 11 Ie nañavelo, nimoake an-drova ao ty mpigaritse ila’e nitalily amo mpisorom-beio i hene nizò rezay.
\v 12 Nifanontoñe hisafiry amo androanavi’ ondatio iereo, naho anolorañe drala maro o lahin­defoñeo
\v 13 ie nanoañe ty hoe: Mitalilia ty hoe: Niavy haleñe o mpiama’eo nampikamets’ aze, zahay niroro.
\v 14 Aa hera t’ie hipok’ an-dravembia’ i Pilato, le ho rekete’ay, tsy hañembetse anahareo.
\v 15 Rinambe’ iereo i volay vaho nanao i namantohañe iareoy, ie i entañe mikafitse amo Tehodao pake henaney.
\s1 Ty Fantoke Rae’elahy
\p
\v 16 Añe zay, ie fa avy e Galilia añe i mpiama’e folo raik’ amby rey, le nisodehañe am’ iereo amy vohitse nihalalie’ iareoy.
\v 17 Ie nahaisak’ aze le niam­bane ama’e, f’ie teo ty nifejofejo.
\v 18 Niharinea’ \nd Iesoà\nd* le nanoa’e ty hoe: Fa hene natolotse ahy ze lily andin­dìñe ao naho an-tane atoy. \f + \fr 28:18  \ft Tovo’ ty Pesità an-dreha-Aramaika \f*I nañirahan-dRae ahiy ty añirahako anahareo.
\v 19 Akia, \f + \fr 28:19  \ft Tampetse eo ty Matio Hebreo, \f* anò mpañoke ze kilakila ondaty, \f + \fr 28:19  \ft Tovo tafara’ ty taoñe 325 CE : Andiporo aman-tahinan-dRae naho i Anakey vaho amy Arofo’e Masiñey ondatio,\f*
\v 20 le anaro iareo ty hañeneke nainai’e ze fonga raha nandiliako anahareo, \f + \fr 28:20  \ft Tinovo’ ty Pesità ty pak’ am-para’e\f*vaho mahaoniña, te ama’areo nainai’e raho ampara’ ty figadoña’ ty sa. Amena\f + \fr 28:20  \ft Amena: ‘Ie zay’ ndra ‘to i tsinaray’\f*
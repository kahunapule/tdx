\c 23
\s1 Ty sata’o Fariseoo
\r Mar 12.38-40; Lke 20.45-47
\p
\v 1 Le nitaroñe’ \nd Iesoà\nd* amy lahialeñey naho amo mpiama’eo,
\v 2 ty hoe: Fiambesa’ o Fariseoo naho o Androanavio ty fiambesa’ i Mosè;
\v 3 ze itsara’e, ambeno naho ano; fe ko oriheñe o fepè’ iareo ndra o sata’ iareoo, amy t’ie misaontsy fa tsy manao\f + \fr 23:3 \ft Mp II 17:34\f*.
\v 4 Mitakàroke iereo, manolotse voròngo jabajaba saro-jinie’ ty soro’ ondaty, f’ie mifoneñe tsy hañonjoñe ndra ty rambom-pitàñe hameve aze.
\v 5 Fonga anoe’ iereo ho fisambañe o fitoloña’ iareoo; itare’ iereo ty kontra’iareo, naho halavae’ iereo o lifin-tsarimbo’ iareoo\f + \fr 23:5 \ft Vol 15:38\f*.
\v 6 Tea’ iereo ty hàndre an-dohà’e eo amo sabadidakeoo, naho ty ampiambesareñe aolo am-pivory ao,
\v 7 naho ty mibaboke an-damoke ao, vaho ty hikanjiañe ty hoe: Raby.
\v 8 Fe ko irie’areo te hanoeñe ty hoe Talè, amy te raike ty Talè’ areo, vaho mpiroahalahy iaby nahareo.
\v 9 Tsy ho kanjie’ areo ty hoe Rae t’indaty an-tane atoy, fa raike t’i Rae’ areo, i andindìñey.
\v 10 Tsy hatao Mpiaolo ka nahareo, fa raike ty Mpiaolo’ areo, i Norizañey.
\v 11 Ty bey ama’areo ty hitoroñe anahareo.
\v 12 Harèke ty mitoabotse, haonjoñe ty miambane.
\p
\v 13 Hankàñe ama’ areo Fariseo naho Androanavio, ty mpamañahy! amy te agabe’ areo am’ondatio i fifehean-dike­rañey; tsy imoaha’ areo, le sebañe’ areo tsy himoake ao o te hizilikeo.
\p
\v 14 Hankàñe ama’ areo Fariseo naho Androanavio, ty mpamañahy! Abotse’ areo naho infanjara’ areo ty hanaña’ o vantotseo ami’ty kora-lava. Aa le ho fandilovañ’ ela ty anahareo.\f + \fr 23:14 \ft Toko’e ampifotereñe ty 15/14 ty amy rafi’e; le afindra hanonjohy ty a.32 ty a.16-22 ty amy rafi’e taolo\f*
\p
\v 15 Mañariary riake naho tane nahareo hamehe ty tro’ ondaty raike ho ami’ty fiantofa’areo, ie mivahotse ao le fa indroe’ i taoloy ty haratia’e.
\p
\v 16 Hankàñe ama’ areo ry fifañosoña’ ty goa, ie atao’ areo ty hoe: Tsy hañavake ty mifanta amy anjomban’ Añaharey, fe azi’areo hañavake ty mifanta aman-dra inoñ’ inoñe natokañe ami’ty firafi’ i anjomban’ Añaharey!
\p
\v 17 Ry ondaty dagola naho goao! ty aia ty ambone, o raha natokan-ko amy anjombay, ke i anjombay?
\p
\v 18 Le tsy ampañavaha’areo ka ty mifanta amy kitreliy, fe azi’areo hañenga ty mifanta amy engaeñe amy kitreliy.
\v 19 Ty goa; aia ty ambone, i engaeñey hera i kitreliy, i engay ke i anjombay?
\v 20 Ty mifanta amy kitreliy mifanta ama’e naho amy ze he’e ama’e. \f + \fr 23:20 \ft Gr: \+fv 21\+fv*I mifanta amy anjomban’ Añahareiy le mifanta ama’e naho amy mimoneñe ama’ey.\f*
\v 22 Ze mifanta amy fiambesan’ Añaharey, mifanta ama’e naho amy mpiambesatse ama’ey.
\p
\v 23 Hankàñe ama’ areo, Fariseo naho Androanavio, Asese’ areo ty faha-folo’ o añam-poretrakeo, ty beañe, naho ty taikombelahy, fe\f + \fr 23:23 \ft Heb: asosoke: mampikamitse vaho\f* apo’ areo ty vente’ o lili’ i Hake zao: ty fatarihañe, ty hatò, naho ty figahiñañe; toe hanoeñe i lily rezay fe tsy handikofañe o ila’eo\f + \fr 23:23 \ft Lke 11:42\f*.
\p
\v 24 Ry tirim-piaolo goa, mpanatavañe lale-dronono vaho mpampigedran-drameva.
\p
\v 25 Hankàñe ama’ areo, Fariseo naho Androanavio, ty mpamañahy! Liove’ areo alafe’e ty fitovy naho ty akalañe, f’ie lifo-katramo naho haleorañe ty ao.
\v 26 Ty mpamañahy, liovo hey ty am-po’e ao, le halio ka ty alafe’e.
\p
\v 27 Hankàñe ama’ areo, Fariseo naho Androanavio, ty mpamañahy! fa mpihambañe amo kibory nifotieñeo, ie fanjàka ho a ondatio ty alafe’e eo, fe minitse taolan-dolo naho hativàñe ty ao.
\v 28 Ie mieva h’ondaty vañoñe añatrefa’ ondatio, te mone atsa-pamañahiañe vaho halo-tsereke ty an-tro’ areo ao.
\p
\v 29 Hankàñe ama’ areo, mpamañahy, Fariseo naho Androanavio! Fa aore’ areo ty lona’ o mpitokio naho volovoloe’ areo ty kibori’ o mahitio,
\v 30 vaho manao ty hoe: Naho teo zahay tañ’ andron-droae’ay le tsy ho nomei’ay ty hañohofan-doza amo mpitokio.
\v 31 Aa le mpitalily vatañe t’ie ana’ o mpamono mpitokio.
\v 32 Fanoe’ areo o satan-droae’ areoo.
\p
\v 33 Ty mereñe! Tariran-dapetake, akore ty hipotitsiha’ areo ty fa’ i tsikeokeo­key\f + \fr 23:33 \ft Grika: tsy eo ty sisa\f* naho tsy mitolike am-pisolohoañe?
\p
\v 34 Aa le: Inao, hañitrifako mpitoky naho mahihitse naho Androanavy\f + \fr 23:34 \ft Mat 13:52\f*; ho vonoe’ areo ty ila’e, ho lafae’ areo am-pivori’ areo ao ty ila’e, vaho ho horidañe’ areo an-tanañe pak’an-drova.
\v 35 Soa te hene hafe­tsake ama’ areo ze lio miavake nadoañe an-tane atoy, mifototse ami’ty lio’ i Abela vañoñey, pak’ami’ty lio’ i Zakaria ana’ i Barakia vinono’ areo añivo’ i anjomban’ Añaharey naho i kitreliy.
\p
\v 36 Eka! to t’itaroñako te, hidoñe ami’ty tariratse toy i he’e zay,
\v 37 naho am’ Ierosaleme, mpamono mpitoky, naho manintake o niraheñeo; impire hao ty nisalalako hatontoñe o ana’oo, hambañe ami’ty anontona’ ty rene akoho o ana’e ambanen’ ela’eo, fe tsy nimete nahareo!
\v 38 Aa le hengañe mangoakoake ama’areo o anjomba’areoo;
\v 39 Eka! itaroñako te tsy ho oni’ areo raho henane zao, ampara’ te hanoe’ areo ty hoe:
\q1 Andriañeñe ty mitotsak’ ami’ty tahina’ \nd Iehovà\nd*!\f + \fr 23:39 \ft Sab 118:26; Heb: Solo: Andriañeñe i Mpandrombak’ anaiy. Ies 60:16,\f*
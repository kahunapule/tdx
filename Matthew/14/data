\c 14
\s1 Kinitsike t’i Jaona
\r Mar 6.14-29; Lke 9.7-9
\p
\v 1 Ie henane zay, jinanji’ i Heroda mpifehe\f + \fr 14:1 \ft Heroda Antipasy, Ana’ i Heroda mpanjaka, ragova’ ty fahefam-paritane’ i Palestina, namono i Jaona.\f* ty talily \nd Iesoà\nd*;
\v 2 le hoe re amo mpitoro’eo: Iantofako t’ie i Jaona Mpandipo­tse ro manao o raha tsitantane zao\f + \fr 14:2 \ft Gk: nivañon-ko velon-dre.\f*.
\v 3 Amy te nitsepahe’ i Heroda t’i Jaona le rinohi’e am-balabey ao t’ie nañendak’ aze tsy hañenga i Herodiasy ho valy, amy t’ie fa vali’ i rahalahi’ey,
\v 4 hoe t’i Jaona tama’e: Faly ama’o izay.
\v 5 Aa le inao, te ho namono aze t’i Heroda, fe nihembañe amy lahialeñey, fa nimpitoky am’iereo t’i Jaona.
\v 6 Ie amy takatakam-paniahiañe ty nisamahañe i Heroday le kinoi’e hitrao-pikama ama’e o roandria’ i fifelehañey; nitsinjake añivo’ iereo ty anak-ampela’e le niehake t’i Heroda,
\v 7 kanao nampitamae’e am-panta te ho mea’e aze ze ihalalia’e.
\v 8 Aa ie nitoroan-drene’e le nangataha’e ty añambone’ i Jaona Mpandipotse am-panake.
\v 9 Nimoremoretse amy zao i mpanjakay, fe ty amy fanta nanoe’e añatrefa o nambarañeo, le linili’e te hanoeñe;
\v 10 vaho nampihitrife’e ty hamonoañe i Jaona am-porozò ao.
\v 11 Nendese’ iereo am-panake ty añam­bone’e, naho natolotse amy somondraray vaho natolo’ i somondraray aman-drene’e.
\v 12 Nimb’eo o mpiamy Jaonao nitakoñe i fañòvay naho nalenteke vaho natalili’ o mpiokeo amy \nd Iesoà\nd*.
\s1 Ty Namahanan-daño
\r Mar 6.31-44; Lke 9.11-17; Jao 6.1-13
\p
\v 13 Ie jinanji’ \nd Iesoà\nd*, le nienga an-dakañe nimb’ an-tane bangìñe e Iehoda añe. Aa ie tsinano’ i màroy, le norihe’ iereo boak’ amo rova iabio.
\v 14 Ie niavotse le nivazoho’e amboho’e ey i lahialeñey naho niferenaiña’e vaho nampi­jangañe’e ze hene narare ama’e.
\p
\v 15 Ie hariva, niheova’e o mpiama’eo nanao ty hoe ama’e: Babangoañe ty atoy naho fa miroñe; apoho higodañe mb’amo tanàñeo i maroy hitoha ze sindre ipaia’e.
\v 16 Fe hoe t’i \nd Iesoà\nd*: Ino ty hiavota’ iareo? anjotsò mahakama.
\v 17 Hoe iareo: Tsy ama’e zahay naho tsy mofo lime naho fiañe roe.
\v 18 Hoe re: Endeso amako izay.
\v 19 Le nampiambesare’e amy ahe­tsey ondatio; aa ie niambesatse, le rinambe’e i mofo limey naho i fiañe roe rey, naho nañandriañe te niandra mb’ andikerañe ey, le zinara’e naho natolo’e amo mpiama’eo, vaho nazotso’ o mpi­ama’eo amo nitolatolakeo.
\v 20 Hene nikama naho nianjañe, nikamae’ iareo ka o fiañeo, ze nisatrieñe. Naho fa nikama le nahoro’ iareo ty nifitafita, nahapea mozete folo ro’amby.
\v 21 Ty hamaro’ o nikamao le lime arivo ty lahilahy, tovo’ izay o roakemba naho ajajao.
\s1 Nidraidraitse Ambone Rano ey
\r Mar 6.45-52; Jao 6.14-21
\p
\v 22 Tampetse izay, nampijoñe’e an-dàkañe ao o mpiama’eo hi­tsake aolo aze mb’ amy rova hañaveloa’ i maroiy.
\v 23 Ie nienga’ i lahialeñey, le niañambone vohitse vaho nitalaho, ie raike. Ie hariva nijoriñe ey avao,
\v 24 i lakañey añivo’ i riakey eñe, nasiotsio’ o onjan-driakeo amy t’ie niatre-tioke.
\v 25 Ie ami’ty fijilovañe fah’efa’ i haleñey, le niheo mb’am’iereo mb’eo t’i \nd Iesoà\nd* nidraidraitse ambone’ i riakey.\f + \fr 14:25 \ft Iobe 9:8\f*
\v 26 Ie niisa’ o mpiama’eo nañavelo ambone rano ey, le nivorombeloñe, fa natao’ iareo ho angatse! vaho nikoaike am-pirevendreveñañe.
\v 27 Le natoi’ \nd Iesoà\nd* ty hoe: Mahatokisa ry ao, zaho ‘nio\f + \fr 14:27 \ft Avo 3:14\f*. Ko hembañe,
\v 28 Natoi’ i Petera ty hoe: O Talè, naho Ihe, ampombao mb’ama’o ambone’ o ranoo raho.
\v 29 Mb’etoa, hoe t’i \nd Iesoà\nd*. Aa le nizotso amy lakañey t’i Petera, nandia i ranoy mb’amy \nd Iesoà\nd* mb’eo.
\v 30 F’ie nahaoniñe ty hamafe’ i tiokey, le nianifañe naho ho nilipotse vaho nikoiake ty hoe: Talè! irombaho.
\v 31 Nahiti’ \nd Iesoà\nd* amy zao ty fità’e le rinambe’e, vaho nanoa’e ty hoe: Ondaty kede fatokisañeo, ino ty nimahimahiña’o?
\v 32 Ie nijoñe an-dakañe ao, le nipendreñe i tiokey,
\v 33 vaho niambane ama’e o an-dakañeo, nanao ty hoe: Toe Anan’ Añahare rehe.
\s1 Nañafake Maro
\r Mar 6.53-56
\p
\v 34 Tafa-tsake iereo, nitoly an-tamboho’ i Genesareta eo.
\v 35 Aa ie nahafohiñe aze ondati’ i taneio le nanitsihañe hitrike i borizañey, naho nendeseñe ama’e ze hene nisilofe’ o areteñe ankafankafao.
\v 36 Nihalalia’ iareo ke ho no’e t’ie hitsapa ty lifin-tsiki’e; vaho songa nijangañe ze nitsapa aze.
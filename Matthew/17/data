\c 17
\s1 Ty Fiovàñe
\r Mar 9.2-13; Lke 9.28.36; 2 Pet 1.17,18
\p
\v 1 Ie naha-ritse eneñ’ andro, le rinambe’ \nd Iesoà\nd* t’i Petera naho Iakobe naho i Jaona rahalahi’e, vaho nendese’e mañambone ty vohitse abo hitalaho.
\v 2 Ie niloloke, le niova añatrefa’ iereo, nireandreañe hoe i àndroy ty holin-dahara’e vaho nikò-foty hoe volovaso o saro’eo.
\v 3 Ingo nisodeha ama’e t’i Mosè naho i Elia, nifanaontsy, vaho hene tinaro’ iareo am’ \nd Iesoà\nd* ze hifetsa­ke ama’e e Ierosalem’ ao. Nirotse t’i Petera naho o rañe’eo. Nirotse fe tsy nirotse, nañente fe tsy nañente. Niisa’ iareo i fañòva’ey naho indaty roe nindre ama’e rey.
\v 4 Aa ie nienga, le hoe t’i Petera amy \nd Iesoà\nd*: Soa te etoan-tika; antao hamboatse kivoho telo etoa, ty ho Azo, ty ho a i Mosè, vaho ty ho a i Elia\f + \fr 17:4 \ft Mar 9:4\f*, amy te tsy napota’e i nisaontsie’ey.
\p
\v 5 Ie mbe nisaontsy, intia ty rahoñe mazava nañaloke iareo; nampangebahebake; jinanji’ iareo boak’ amy rahoñey ty fiarañanañañe nisaontsy ami’ty hoe: Inao, intia ty Anako kokoako, i norokoy, ama’e ty hafaleako, ivohoro.\f + \fr 17:5 \ft Its 18:15-19\f*
\v 6 Jinanji’ o mpiama’eo zay, le nibaboke, laharañe an-tane, fa vata’e nangebahebake.
\v 7 Ie nianjiñe i fiarañanañañe zay, le hoe t’i \nd Iesoà\nd* tam’iereo, Mitroara, ko hembañe.
\v 8 Niandra iereo, fa tsy nahaoniñe ia ia naho tsy \nd Iesoà\nd* avao.
\v 9 Nizotso boak’ am-bohitsey t’i \nd Iesoà\nd* le nafanto’e am’ iereo ty hoe: Ko mita­lily am’ondatio i eveñeveñe nioni’ areoy ampara’ te nitroatse amy havilasiy i Ana’ ondatiy.
\p
\v 10 Nañontane aze ty hoe o mpiama’eo: Manao akore te atao’ o Androanavio te ho avy aolo t’i Elia?
\v 11 Tinoi’ \nd Iesoà\nd* ty hoe: Toe ho avy aolo t’i Elia, hampiareñe ze he’e.
\v 12 Taroñeko ama’areo te niavy t’i Elia, fe tsy nifohi’ iereo vaho nanoeñe ama’e ze nisatrie’ iereo. Izay ka ty hanoe’ iereo i Ana’ ondatiy.
\p
\v 13 Aa le nirendre’ o mpiama’eo t’ie i Jaona Mpandipotse sinaontsi’ey.
\s1 Fatokisañe
\r Mar 9.14-29; Lke 9.37-42
\p
\v 14 Ie nañarine i lahialeñey le nomb’ ama’e t’indaty nifantoke amo ongo’eo,
\v 15 nanao ty hoe: O Talè, ferenaiño raho naho tretrezo i anadahikoy, fa tokoe’ ty anga-draty vaho mafe ty fizeke’e. Ampikodrite’e nife, mamore am-bava, mikorovoke boak’ an-toe’e mb’ an-tane, beteke mihotrake añ’afo beteke an-drano ao.
\v 16 Nendeseko amo mpiama’oo, f’ie tsy nahajangañe aze.
\v 17 Hoe ty natoi’ \nd Iesoà\nd*: Ty tariratse mengoke tia, hankàñe amo mandietseo, ampara’ te ombia ty mbe hindrezako? Sikal’ ombia ty hivaveako ty hasosora’ areo? Ampombao mb’amako.
\p
\v 18 Nendese’iareo ama’e, aa ie vaho nitalare’ \nd Iesoà\nd* le nampanjekè’ i mpañinjey naho naretsa’e an-tane vaho nitam­borokose’e an-deboke ao, namore. Nañontanea’ \nd Iesoà\nd* ty rae’ i ajalahiy ty hoe: Sikal’ ombia ty nitambozòra’ i mpañìnjey? Le hoe ty rae’e ama’e: hirik’ amy andro zay pake henaneo. Beteke ahifi’e añ’afo ndra an-drano ao hañohofa’e loza naho mete, aa naho lefe’o, Talè, ty mañimba ndra ami’ty manao akore, le ehe imbao. Nanjo fañisohañe ama’e indatiy vaho nilifo-piferenaiñañe ho aze, le hoe re tama’e: Naho mahafiato rehe, le hahalefe ndra inoñ’inoñe, amy te kila mora ami’ty mpiato. Aa le nipoña-toreo amy zao ty rae’ i ajalahiy nipazake ty hoe: O Rañandria, matoky raho, oloro o hatokisakoo. Ie nioni’ \nd Iesoà\nd* te nañaly hiarimboeñe i lahialeñey, le linili’e ty hoe i anga-dratiy: Ty mpañinje gañe naho moañe tìa, inao, lilieko, Iakaro aniany, le ko mimpoly atoy ka; aa le nifaoke ama’e am-pikontsiañe i koko­la­mpay le nampizekè’e vaho nado’e deme’e i ajalahiy, kanao maro ty nanao aze ho simba. Rinambe \nd Iesoà\nd* an-taña’e le natroa’e vaho niongake re. Nizilike añ’anjomba ao t’i \nd Iesoà\nd*\f + \fr 17:18 \ft Mar 9:20-28\f*,
\v 19 le natola’ o mpiama’eo t’i \nd Iesoà\nd*, nanao ty hoe: Nañino zahay tsy naharoak’aze?
\v 20 Hoe t’i \nd Iesoà\nd* tam’ iereo: Amy t’ie tsy fonitse fatokisañe. Eka! to t’itaroñako t’ie am-patokisañe manahake ty voa-nonoke, naho miantoke, le ho lilie’ areo o vohitse eroañeo, ty hoe: Miviha! le hibioñe re; tsy eo ty ho tànañe ama’ areo.
\v 21 Fe tsy miakatse naho tsy an-kalaly naho lilitse ty karazan’ angatse toy.
\s1 Ty amy Hivetraha’ey
\r Mar 9.30-32; Lke 9.43-45
\p
\v 22 Te Galilia ao iereo, le nanao ty hoe t’i \nd Iesoà\nd*: Fe haseseke am-pità’ ondatio i Ana’ ondatiy,
\v 23 havetra’ iereo, fe hitroatse ami’ty andro faha-telo.
\s1 o Roroñeo
\p
\v 24 Ie nivotrake e Kapernaome ao, le niheo mb’amy Petera o mpamory vili-lohao nanao ty hoe: Tsy orihe’ i Talè’ areoy hao ty fandoavañe i haban’\f + \fr 17:24 \ft drakma, haba’ i Anjombay ty roe; karama andro raike.\f* Anjombay?
\v 25 Amy nisaontsieñey, nizilike añ’anjomba ao re, fe nifohi’ \nd Iesoà,\nd* le hoe re amy Petera: Akore ty heve’o Petera? O mpanjaka’ ty tane toio: ia ty ampitoroña’ iareo roroñe? o ana’ iareo hao, ke o ambahinio?
\v 26 O ambahinio, hoe t’i Petera. Le hoe t’i \nd Iesoà\nd* tama’e: Aa le haha o anakeo. Tinovo’e ty hoe: Ko ampilonjereñe.
\v 27 Le hoe re amy Petera, akia mb’ an-driake mb’eo, le añiririño vintañe vaho mamintaña, fa ami’ty vava’ i ho vintañe’o valoha’ey ty hanjoa’o ty bogady volafoty\f + \fr 17:27 \ft Statera (Gr): drakma efatse.\f*; zay ty hatolo’o ho antika roe.
\c 11
\p
\v 1 Ie nagado’ \nd Iesoà\nd* ty fañòhañe i mpiama’e folo ro’amby rey, le nienga, vaho nafanto’e ama’e ty hampioke naho hampitao amo rova’ iareoo.
\s1 t’i Jaona
\r Lke 7.19-30
\p
\v 2 Ie tam-porozò ao t’Jaona, le jinanji’e o fitoloña’ I\nd esoào\nd* le nirahe’e ty mpiama’e roe,
\v 3 hanoa’ iareo ty hoe: Ihe hao i ho aviy, ke mbe añe i tamaen-tikañey?
\v 4 Hoe ty natoi’ \nd Iesoà\nd* am’iareo: Akia, atalilio amy Jaona o niisa’ areoo naho o jinanji’ areoo:
\v 5 Mahaisake o feio, mitsontike o kepekeo, lioveñe o angamaeo, mahajanjiñe o gìñeo\f + \fr 11:5 \ft Ies 35:34-36 \f*, vañoneñe o vilasio vaho votsoreñe o rarakeo\f + \fr 11:5 \ft Ies 61:1\f*.
\v 6 Faly ze tsy aliheñe ty amako.
\p
\v 7 Naho nañavelo iereo le nitaroñe i Jaona amy lahialeñey t’i \nd Iesoà\nd*: Handrèndreke inoñe ty nihitrifa’ areo mb’am-patram-bey añe? Ty vinda natroetroen-tioke hao?
\v 8 Ke inoñe ty niakara’areo ho sarieñe? t’indaty misarimbo marerarera hao? Toe añ’anjombam-panjaka ao o mpisaroñe lamba marerarerao.
\v 9 Naho izay, inoñe ty niavota’ areo ho isaheñe añe? ty mpitoky hao? Eka, itaroñako t’ie lombolombo ty mpitoky.
\v 10 Ie i nipatereñe ty hoe:
\q1 Inay, mañitrike ty ìrako hiaolo Azo iraho, ie ty hañajary ty lalañe aoloko.\f + \fr 11:10 \ft Ies 40:3; Mal. 3:1\f*
\p
\v 11 Eka! to t’itaroñako te, ze nasaman’ ampela, tsy ama’e ty nionjoñe ambone’ i Jaona Mpandipotse, f’ie ili­koara’ ty kede amy fifehean-dikerañey.
\v 12 Boak’amo andro’eo pake henane, le rembèñe i fifehean-dikerañey vaho te hitavañ’ aze o piaroteñeo\f + \fr 11:12 \ft Lke 16:17\f*.
\v 13 Songa mita­lily ampara’ i Jaona o mpitokio naho i Hake.
\v 14 Aa naho laha’areo ty hiantoke: ie i Elia ho aviy.
\v 15 Ze aman-dravembia hijanjiñe, mijanjiña!
\r Lke 7.31-35
\p
\v 16 Razañeko ami’ty tariratse toy ty ajalahy mitoboke an-tsena ao mifampikoike
\v 17 ty hoe,
\q1 Nisaboa’ay
\q1 f’ie tsy nandrodo;
\q1 nangololoiha’ay
\q1 f’ie tsy nirovetse.
\p
\v 18 Pok’eo t’i Jaona, tsy nikama, tsy ninoñe, le hoe iereo: Aman-kokolampa re.
\v 19 Avy ka i Ana’ Ondatiy: mikama naho minoñe, vaho anoeñe ty hoe: Intia ty màhake naho mpigenoke, rañe’ o bakakalahio naho o mpanan-kakeoo. Izay ty fizaka’ o seretseo o mahihitseo.
\s1 Ty Falai’ o Rovao
\r Lke 10.12-15
\p
\v 20 Nikobiha’ \nd Iesoà\nd* amy zao o rova nanoe’e o vilo’eo ie tsy nitolike am-pisolohoañe.
\v 21 Fatse ama’o Korazina! naho, Hankàñe ama’o Betsaida! Fa naho nanoeñe e Tirò ao naho e Sodoma\f + \fr 11:21 \ft Tovo’e ami’ty Grika: ndra Tirao-detere naho Sidomà: a. 22,23 ka\f* añe o viloñe nanoeñe ama’ areoo, le ho nitolike amy andro zay iereo am-pisolohoañe, an-gony naho lavenoke.
\v 22 Eka! hoe ty itaroñako te ho mora amy Tirò naho i Sodoma te ama’ areo.
\v 23 Ihe, Kapernaome, hionjoñe mb’andindìñe eñe v’iheo? Toe hazotso mb’an-tsikeokeoke ao, fa naho nanoeñe e Sodoma o viloñe nanoeñe ama’oo, hera mbe ho niteo\f + \fr 11:23 \ft Ies 14:13, 14:15\f*.
\v 24 Eka! itaroñako te haivañe an-tane Sodoma ta te ho ama’o i andron-jakay.
\s1 Ama’e ao ty Fitofàñe
\p
\v 25 Ie henane zay, niongake t’i \nd Iesoà\nd* nanao ty hoe: Rengen-dRehe, ry Aba, Andrianamboatse i likerañey naho ty tane toy, amy te naeta’o amo mahihitseo naho amo mahilalao i tsara zay vaho binenta’o amo mirèkeo\f + \fr 11:25 \ft Lke 10:21\f*.
\v 26 Eka Aba, toe nivantañe añatrefa’o izay.
\p
\v 27 Kila natolotse ahiko boak’ aman-dRaeko, tsy eo ty mahafohiñe i Anakey naho tsy t’i Rae, naho tsy ia ty mahafohiñe t’i Rae naho tsy i Anakey vaho ze sa­tri’ i Anakey hatòke.
\p
\v 28 Mb’amako mb’etoa ze hene mokotse naho mifeake fitoloñañe, le himbaeko vaveñe ty joka’e.
\v 29 Rambeso ama’areo ty jokako, le mioha amako fa lem-po iraho naho mora naho mazava-troke, vaho hahatendreke fitofàn’ arofo\f + \fr 11:29 \ft Iir 6:16\f* nahareo,
\v 30 amy te mora ty jokako, vaho maivañe o kilànkakoo.
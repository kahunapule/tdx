\c 22
\s1 ty Sabadidam-Pañengàm-Baly
\p
\v 1 Nitaroñe am’iareo añ’ ohatse indraike t’i \nd Iesoà\nd*, ami’ty hoe:
\v 2 Sareañe ami’ty mpanjaka nañalankañe sabadidan’ enga-vao i fifehean-dikera­ñey.
\v 3 Nahitri’e mb’amo nambarañe amy sabadidakeio o mpitoro’eo, fe tsy nisatrie’iereo ty homb’eo.
\v 4 Mbore nañitrike mpitoroñe ila’e ami’ty hoe, Taroño amo nambarañeo ty hoe: Ingo fa nihalankàñeko i sabadidakey, fa nandenta añombe naho voroñe, fonga veka’e: ehe mahavia mb’amy fañengàm-baliy.
\v 5 F’ie tsinambolitio’ iereo vaho niveve añe, teo ty nimb’ an-drova mb’eo, teo ty nimb’an-tolon-draha’e añe.
\v 6 Rinambe ty ila’e ka o mpitoro’eo, nahivivio’ iereo, naho navetra’ iereo.
\v 7 Jinanji’ i mpanjakay, le nandofiry, naho rinoa’e añe i mpamono rezay vaho finorototo’e amañ’afo ty anjomba’ iareo.
\v 8 Le hoe re amo mpitoro’eo: Fa hinajary i enga-vaoy, fe tsy mañeva o nambarañeo.
\v 9 Akia henaneo mb’amo lalañeo mb’eo, le ambarao ze tendreke hiatreke i sabadidan’ enga-valiy.
\v 10 Niavotse mb’amo lalañeo mb’eo o mpitoroñeo, le hene natontoñe ze nizoeñe ndra ty soa ndra ty raty vaho nifonitse mpikama i sabadidan’ enga-valiy.
\p
\v 11 Nizilike ao i mpanjakay hisary o nikamao, naho nanjo ondaty tsy nisaroñe sikim-panambaliañe,
\v 12 le hoe re tama’e: O rañetse, akore ty nimoaha’o atoañe, ihe tsy aman-tsarimbom-panambaliañe? F’ie nitsiñe.
\v 13 Le hoe i mpanjakay tamo mpitoro’eo: Rohizo o taña’e naho tombo’eo vaho ajorobo an-kerakeran-tsikeokeoke ao, am-paran-kalalefan-tsikeokeok’ ao; amy fangololoihañe naho ali-vazañey.
\v 14 Maro ty kinanjy, fa tsi-ampeampe ro joboñeñe\f + \fr 22:14 \ft Mat 20:16, Iir 3:14\f*.
\s1 Tsinoke t’i \nd Iesoà\nd*
\r Mar 12.13-17; Lke 20.20-26
\p
\v 15 Niveve hey o Fariseoo, hikilily ty hampidreñam-pandrike aze an-tsaon­tsi’e.
\v 16 Le nirahe’ iereo mb’ama’e mb’eo ty ila’ o mpiana’ iareoo naho ty boak’ amo borizà’ i Herodao, hanao ty hoe: O Talè, apota’ay te migahin-dRehe, mañoke o lalan’ Añahareo an-dili-po, tsy an-kahembañe, vaho tsy mirihy.
\v 17 Isaontsio ty heve’o: Hake hao ty mandroroñe amy Kaisara, he tsie?
\p
\v 18 Fe niarofoana’ \nd Iesoà\nd* ty famañahia’ iareo, le hoe re, Ty soa-miatreke, ino ty anigiha’ areo ahy?
\v 19 Atorò ahy i bogady faroroñey. Le nindesa’ iereo drala sotra.
\v 20 Le hoe re tam’iereo: Sare ia naho vinta’ia v’itoy?
\v 21 Hoe iereo: A i Kaisara. Le hoe t’i \nd Iesoà\nd* tam’ iereo: Ampolio amy Kaisara ze a i Kaisara, naho aman’ Añahare ze an’ Andrianañahare.
\v 22 Nahajanjiñe iereo le nilatsa naho nisitake aze vaho nibioñe.
\s1 Fitsoha’ o Tsadokeo
\r Mar 12.18-27; Lke 20.27-40
\p
\v 23 Tamy àndro zay, nifañaoñe ama’e o Tsadokeo, o mandietse ty fitroarañ’ an’ kavilasio, le nañontane aze
\v 24 ty hoe: O Talè, toe nisaontsie’ i Mosè aman-tika, t’ie mitrao-pimoneñe ty mpirahalahy naho mihomake ty raike tsy aman’ ana-dahy, le ty rahalahi’e ty hañenga i nivali’ey hampitroara’e tiry ho a i rahalahi’ey.\f + \fr 22:24 \ft Its 25:5\f*
\v 25 Inao, t’ie fito mirahalahy aman-tika, nañenga valy ty zoke’e le nivetrake tsy nampipoke tiry, le nengae’ i rahalahi’ey i vali’ey.
\v 26 Nanao zay ka i faha-roey naho ty faha-telo, pak’amy faha-fitoy.
\v 27 Ie añe, nihomake i rakembay.
\v 28 Aa kanao fanaña’ iareo iaby, ia amy fito rey ty ho vali’e?
\p
\v 29 Tinoi’ \nd Iesoà\nd* ty hoe iereo: Mandilatse nahareo naho tsy mahafohiñe ndra o pinatetseo ndra ty haozaran’ Añahare\f + \fr 22:29 \ft Mar 12:24\f*.
\v 30 Ie amy androm-pampi­vañonan-ko veloñey, tsy hañenga ampela ty lahi­lahy, ndra lahilahy ty ampela, fa hanahake o anjelin’ Añahare andindìñeo.
\v 31 Tsy vinaki’ areo hao, ty amy fampitroarañe o vilasioy, i nitsara’ \nd Iehovà\nd* ama’ areoy ty hoe:
\q1 32 Zaho \nd Iehovà\nd*
\q1 ro Andrianañahare’ i Abraàme,
\q1 naho t’i Andrianañahare’ Isaka,
\q1 naho t’i Andrianañahare’ Iakobe?
\p Kanao izay, le tsy Andrianañahare’ o nihomakeo re, fa a o veloñeo.
\v 33 Ie nahajanjiñe zay i lahialeñey le nilatsa amy hihi’ey.
\s1 Ty Lily Bey
\r Mar 12.28-34
\p
\v 34 Aa ie nirendre’ o Fariseoo te tsy nanan-kavale o Tsadokeo, le nifanontoñe,
\v 35 le hoe ty ontane’ ty mpahay Hake ama’e hitsoke aze:
\v 36 O Talè, inoñe ty lily lohà’e amy Hake ao?
\v 37 Le hoe re tama’e:
\q1 Kokò t’\nd Iehovà\nd* Andrianañahare’o an-kaampon’ arofo naho
\q1 an-kaliforam-piaiñe vaho
\q1 an-kaozara’o iaby.\f + \fr 22:37 \ft Its. 6:5 \f*
\p
\v 38 Zay ty lohà’e.\f + \fr 22:38 \ft Solò: \+fv 38\+fv*Zay ty lily ra’elahy naho valoha’e.\f*
\v 39 Hambañ’ama’e ty faha-roe:
\q1 Kokò ondatio manahake ty vata’o.\f + \fr 22:39 \ft Sor 19:18\f*
\p
\v 40 Amy lily roe rey ro iantehera’ t’i Hake iaby naho o Mpitokio.
\s1 Ana’ia i Norizañey
\r Mar 12.35-37; Lke 20.41-44
\p
\v 41 Nifandrimboñe o Fariseoo, le nañontanea’ \nd Iesoà\nd*
\v 42 ty hoe, Akore ty safiri’ areo ty amy Norizañey? T’ie ana’ ia? Tinoi’ iereo ty hoe: Ana’ i Davide.
\v 43 Hoe re tam’ iereo: Aa vaho akore t’i Davide, ie añamy Arofo Masiñey ro nikanjy aze ty hoe: Talè,
\v 44 amy pinatetse ty hoe:
\q1 Nitsara amy \nd Talè\nd*ko t’\nd Iehovà\nd* ami’ty hoe:
\q1 Mitoboha an-tañako havana etoa
\q1 ampara’ te anoeko atimpahem-pandia’o
\q1 o rafelahi’oo\f + \fr 22:44 \ft Sab 110:1\f*?
\p
\v 45 Aa kanao natao’ i Davide: \nd Talè\nd*, inoñe ty maha ana’e aze.
\v 46 Tsy nahatoiñe aze ndra volan-draike iereo, le tsy teo henane zay ty nahavany nañontane aze ndra inoñ’inoñe.
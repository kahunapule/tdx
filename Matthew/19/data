\c 19
\s1 Enga valy he Sara-baly
\r Mar 10.1-16; Lke 18.15-17
\p
\v 1 Ie nagado’ \nd Iesoà\nd* i tsaray, le nienga i Galilia naho nandoake am-paripari’ Iehodà alafe’ Iordaney añe.
\v 2 Norihe’ i lahi­aleñey vaho jinanga’e iaby.
\p
\v 3 Niheo mb’ama’e mb’eo o Fariseoo hitsoke aze, ami’ty ontane ty hoe: Hake hao t’ie hifanarake aman-drakemba’e ami’ty inoñ’ inoñe vaho hanolots’ aze takelam-pifanarahañe?
\p
\v 4 Tinoi’e ty hoe: Tsy vinaki’ areo hao te i nanao iareo haehaey, le
\q1 lahilahy naho ampela ty nitsenea’e;\f + \fr 19:4 \ft Fot 1:27\f*
\p
\v 5 Hoe re:
\q1 Aa le hienga ty rae’e naho i rene’e t’indaty
\q1 le hifampipiteke ami’ty vali’e;
\q1 vaho ho nofotse raike iereo.\f + \fr 19:5 \ft Fot 2:24\f*
\p
\v 6 Ie amy zao, tsy roe iereo fa nofotse raike, vaho tsy mete sarahe’ ondaty ze fa natraon’ Andrianamboatse.
\p
\v 7 Le nanoa’iareo ty hoe: Aa vaho akore ty nandilia’ i Mosè te hito­lorañe takelam-pañitoam-baly vaho ampi­engañ’ aze i akiba’ey?\f + \fr 19:7 \ft Its 24:1\f*
\v 8 Hoe re tam’ iereo: Ami’ty hagàñ’ arofo’ areo ty nisaontsie’ i Mosè ty hitseizam-baly; fa tsy zay ty tam-pifotora’e añe.
\v 9 Hoe raho ama’ areo: ze mitsey valy, naho mañenga ty hafa, naho tsy t’ie nañarapilo, ro mañarapilo; karapilo ka ty mañenga i narian-dahiy\f + \fr 19:9 \ft Mat 5:32\f*.
\p
\v 10 Le hoe ty asa’ o mpiama’eo tama’e: Aa naho zay ty aman-dahilahy naho i vali’ey, hàmake tsy mañenga.
\v 11 Hoe re tam’iereo: Tsy ho a’ ze kila ondaty o tsara zao, fa ho a’ ze nitolo­rañe aze.
\v 12 Amy te eo ty vositse boak’ ami’ty nahatoly aze; eo ka ty vositse nivosire’ ondaty, vaho eo ty miha-dogalahy ami’ty filiera’e vatañe ty amy Fifehean-Dikerañey. Ze maharambe zay, ee te ho fohi’e!
\p
\v 13 Ie amy zay nindeseñe mb’ama’e mb’eo o ajajao hampitongoà’e fitàñe naho tataeñe; f’ie niroahe’ o mpi­ama’eo.
\v 14 Le hoe ty nanoa’ \nd Iesoà\nd*: Apoho homb’ amako mb’ etoañe o anak’ ajajao, le ko sebañeñe, fa a’ iareo i fifehean-dike­rañey. Eka, hoe ty asako ama’areo, Toe tsy hizilike amy fifehean-di­ke­rañey ty tsy manahake o retoañe.
\v 15 Aa le nanampeza’e fitàñe, vaho nienga.
\s1 Ty Zatovo
\r Mar 10.17-27; Lke 18.18-27
\p
\v 16 Niheo mb’amy \nd Iesoà\nd* mb’eo ty ajalahy niambane ama’e nanao ty hoe: O Talè, inoñe ty raha soa hanoeko hahazoako haveloñe amy voatse ho aviy?\f + \fr 19:16 \ft Mik 6:8a; Sa I 12:23\f*
\v 17 Hoe ty natoi’e aze: Akore t’ie anoa’o: Soa? Tsy eo ty soa naho tsy raike avao, i Andrianañahare; f’ie te himoake an-kaveloñe ao, ambeno o lilio\f + \fr 19:17 \ft Lke 10:28, Jao 12:50, Ben 22:14\f*.
\v 18 Le hoe re tama’e: Inoñe irezay? Hoe t’i \nd Iesoà\nd* ama’e:
\q1 Ko mañoho-doza, ko mampikametse,
\q1 ko manao kitomboke am’ondatio,
\q1
\v 19 miasia ty rae’o naho i rene’o\f + \fr 19:19 \ft Avo 20:12-16\f*
\p vaho
\q1 ikokò ondatio manahake ty vata’o.\f + \fr 19:19 \ft Sor 19:18\f*
\p
\v 20 Ty hoe ty natoi’ i ajalahiy: Fonga nambenako, inoñe ka ty tsy amako?
\v 21 hoe t’i \nd Iesoà\nd* tama’e, Naho te ho vañon-drehe, akia, hene aletaho o fanaña’oo, le anoloro amo rarakeo, le hanam-bara andindìñe ao rehe; vaho mañoriha ahy.
\v 22 Ie jinanji’ i ajalahiy i tsaray, le ninankañe mb’eo, fa inao tsy ampeampe ty vara’e.
\p
\v 23 Hoe t’i Iesoà tamo mpiama’eo: Eka! to t’itaroñako te sarotse ami’ty mpañaleale ty himoake amy fifehean-dike­rañey.
\v 24 Anovoñako ty hoe: mora ty hanjilihañe rameva\f + \fr 19:24 \ft Rameva; toe tali-randra\f* am-bolim-pitrebeke ao ta ty mpañarivo am-pifehean’ Añahare ao.
\p
\v 25 Nahajanjiñe o mpiama’eo fe loho nidaba, le nanao ty hoe amy \nd Iesoà\nd*: Naho zay, Ia ty haharombake iareo?
\v 26 Nitoliha’e le nanao ty hoe: Naho ondaty, sarotse i rahay; fe kila mora aman’ Añahare.
\s1 Tambem-Piama’e
\r Mar 10.28-30; Lke 18.28-30
\p
\v 27 Hoe ty natoi’ i Petera: Hete! hene nenga’ay hanonjohy Azo, ino­ñe ty ho anay?
\v 28 Hoe t’i \nd Iesoà\nd*: Eka! to ty taroñako amo mpaño­rike ahio: ie miambesatse am-piam­be­sam-bolonahe’e eo indatiy\f + \fr 19:28 \ft Heb: Dame \f* amy androm-pizakañey le hiambesatse amy fiambesatse folo ro’ambi’ i foko folo-ro’ambi’ Israele rey nahareo.
\v 29 Ze mienga anjomba ndra rahalahy ndra rahavave ndra rae ndra rene ndra valy ndra anake ndra tane, ty ami’ty añarako, ro handrambe in-jato manahake irezay vaho handova i fifehean-dikerañey;
\v 30 maro amo valoha’eo ty ho tsitso’e, naho o am-para’eo ty ho aolo.
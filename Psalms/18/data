\c 18
\s1 Ho a i Talèn-tsakera. Sabo’ i Davide mpitoro’ \nd Iehovà\nd*; nitaroñe’e am’ \nd Iehovà\nd* ty onin-tSabo toy amy andro nandrombaha’ \nd Iehovà\nd* aze am-pità’ o rafelahi’eo naho am-pità’ i Saole; Hoe re~:
\q1
\v 1 Kokoako irehe ry \nd Iehovà\nd*, haozarako.
\q1
\v 2 Ry lamilamiko, kijoly fipalirako,
\q1 naho mpañaha ahiko; r’\nd Iehovà\nd*,
\q1 ry tseram-bato fitsolohako, fikalan-defoko vaho tsifam-pandrombahañe ahiko,
\q1 fitilik’ aboko t’i Andrianañahareko.
\q1
\v 3 Kanjieko t’\nd Iehovà\nd*, fa mañeva ho rengèñe;
\q1 vaho votsotse amo rafelahikoo.
\q1
\v 4 Vinandibandi’ o vahen-kavilasio,
\q1 le ho nandimpotse ahy
\q1 ty fisorotombaha’ i Beliale\f + \fr 18:4 \ft Beliale: Halò-tserehañe, i mpañinjey\f*;
\q1
\v 5 Namolonkoñe ahy
\q1 o vaham-pihomahañeo,
\q1 niatreatre ahy o fandrin-kavilasio.
\q1
\v 6 Nikoike \nd Iehovà\nd* t’ie nalovilovy,
\q1 nikaik’ imba aman’ Añahareko;
\q1 jinanji’e an-kivoho’e ao ty feoko;
\q1 vaho niheo añatrefa’e an-dravembia’e,
\q1 ty toreoko.
\q1
\v 7 Niezeñezeñe vaho nihitikitike
\q1 amy zao ty tane;
\q1 niozoñozoñe naho nanginikinike
\q1 ty faha’ o vohitseo amy fifombo’ey.
\q1
\v 8 Niforoake hatoeñe o fiantsona’eo
\q1 naho boak’ am-palie’e ao
\q1 ty afo nahaforototo,
\q1 nahasolebatse ty foroha.
\q1
\v 9 Nazè’e ka i likerañey vaho nizotso;
\q1 ieñe mangonkòñe
\q1 ty tambane’ o fandia’eo.
\q1
\v 10 Niningira’e ty kerobe\f + \fr 18:10 \ft kerobe: anjely masiñe zoke’e\f* le nitiliñe;
\q1 eka nibirirìñe añ’ela’ i tiokey.
\q1
\v 11 Nanoe’e fietahañe
\q1 ty hamoromoroñañe;
\q1 ho kibohotse hañohok’ aze,
\q1 ty hangonkòn-drano,
\q1 ty rahoñe migoboñe an-dikerañe ey.
\q1
\v 12 Niboroboñak’ amo rahoñe milodolodoo ty havandra naho foroha mirekake
\q1 amy fireandreañe añatrefa’ey,
\q1
\v 13 Nañàmpiñe an-dike­rañe ao t’\nd Iehovà\nd*,
\q1 nampipoña-piarañanañañe
\q1 t’i Andindimoneñe;
\q1 havandra gadaboñe
\q1 naho foroha mirebareba.
\q1
\v 14 Nahì’e mb’eo o ana-pàle’eo,
\q1 le nampivarakaihe’e;
\q1 nampiriaria’e ty helatse
\q1 vaho nampivalitsikotahe’e.
\q1
\v 15 Niboak’ amy zao o kadahan-dranoo, nikorendake o faha’ ty tane toio,
\q1 ami’ty fitrevo’o ry \nd Iehovà\nd*,
\q1 ami’ty fitorotosi’ ty kofòm-piantsona’o.
\q1
\v 16 Nirahe’e boak’añ’abo eñe,
\q1 le rinambe’e iraho;
\q1 sininto’e boak’ an-drano maro.
\q1
\v 17 Rinomba’e amy rafelahiko maozatsey,
\q1 amo malaiñe ahikoo,
\q1 amy t’ie nifatratse te amako.
\q1
\v 18 Natretré’ iereo amy andro naha-ampohek’ ahikoy, fe nañolots’ ahiko t’\nd Iehovà\nd*.
\q1
\v 19 Nampionjone’e mb’an-toetse
\q1 mangadagadan-draho,
\q1 hinaha’e amy te no’e.
\q1
\v 20 Nanambe ahiko ami’ty
\q1 havantañako~t’\nd Iehovà\nd*;
\q1 ami’ty halio tañako ro nañavaha’e ahiko.
\q1
\v 21 Amy te ambenako o lala’ \nd Iehovà\nd*o;
\q1 vaho tsy mivik’ aman’Añahareko
\q1 am-bodongeron-draho.
\q1
\v 22 Hene tañatrefako o taro’eo,
\q1 le tsy nampisitaheko amako o fañè’eo.
\q1
\v 23 Tokan-tro ama’e iraho,
\q1 vaho milie-batañe tsy hanao sida;
\q1
\v 24 Aa le tinambe’ \nd Iehovà\nd* amy havañonakoy,
\q1 ami’ty falio-tañako am-pivazohoa’e.
\q1
\v 25 Ami’ty mitretre
\q1 ro iboaha’o ho mpiferenaiñe,
\q1 ami’ty vañoñe
\q1 ro iboaha’o ho vantañe,
\q1
\v 26 ami’ty mikanitsoke
\q1 ro iboaha’o ho ki’e.
\q1 vaho ami’ty mengoke
\q1 ro iboaha’o ho minironiroke.
\q1
\v 27 Toe rombahe’o ty tretram-po,
\q1 fe arè’o o maso mitahèbokeo.
\q1
\v 28 Ihe ro mamiañe ty jiroko,
\q1 mampazava o iekoo
\q1 ry \nd Iehovà\nd* Andrianañahareko.
\q1
\v 29 Ihe ro hañoridañako
\q1 ty firimboñan-dahin-defoñe;
\q1 mahavokon-jolok’ ahy
\q1 t’i Andrianañahareko.
\q1
\v 30 Aa naho i Andrianañahare!
\q1 hiringiri’e ty lala’e\f + \fr 18:30 \ft Sab 12:6, 119:140, Rzs 30:5\f*,
\q1 niventeañe\f + \fr 18:30 \ft am-pitranahañe añ’afo ao\f* o fepè’ \nd Iehovà\nd*o;
\q1 Ie ty Mpañaro’ ze hene miato ama’e
\q1
\v 31 Ia t’i Andrianañahare
\q1 naho tsy \nd Iehovà\nd*?
\q1 Ia ty lamilamy naho tsy
\q1 i Andrianañaharen-tikañey?
\q1
\v 32 T’i Andrianañahare mpanìkiñe
\q1 ahy an-kaozarañe,
\q1 vaho mpamantañe ty liako.
\q1
\v 33 Ampanahafe’e amo tombom-panalokeo\f + \fr 18:33 \ft hebreo: diera vave’e\f* o tombokoo,
\q1 avotra’e amo haboakoo.
\q1
\v 34 Aò’e hifandrapake o tañakoo,
\q1 mahavohotse fale torisìke o sirakoo.
\q1
\v 35 Natolo’o ahy ka
\q1 ty fikalan-defom-pandrombaha’o;
\q1 naho nanozañe ahy
\q1 ty fitàn-kavana’o,
\q1 nampionjoñe ahiko
\q1 ty hamoran’ arofo’o.
\q1
\v 36 Nihalavae’o ty fandingàñako ambaneko eo, fe tsy nidorasitse o tombokoo.
\q1
\v 37 Nihoridañeko o rafelahikoo le nahatratse,
\q1 tsy himpoly iraho naho tsy t’ie fonga rotsake.
\q1
\v 38 Ie tinomboko tsy hiongake ka,
\q1 nikorovok’ ambane’ tomboko eo.
\q1
\v 39 Fa nampidiañe’o amako ty haozarañe hialiako
\q1 naho ampiandalie’o amako
\q1 o miatreatre ahikoo.
\q1
\v 40 Nampitolihe’o amako ty hàto’
\q1 o rafelahikoo,
\q1 vaho rinotsako o malaiñ’ahikoo.
\q1
\v 41 Nikaike iereo,
\q1 fe tsy amam-pandrombake—
\q1 am’\nd Iehovà\nd*, fe tsy tinoi’e.
\q1
\v 42 Aa le dinemodemoko ho deboke,
\q1 haboelen-tioke iereo,
\q1 nariako hoe litsak’ an-dalañe ey.
\q1
\v 43 Vinotso’o ami’ty fioliñoliña’ ondatio iraho, le nampifehè’o ahy o fifelehañeo;
\q1 mitoroñe ahy ondaty nofikoo.
\q1
\v 44 Vata’e mahajanjiñe iereo,
\q1 le manoiñe ahy.
\q1 mitsolofìñe amako o anan-drenetaneo.
\q1
\v 45 Minik’ avao o anan’ambahinio,
\q1 le mihondrahondra t’ie miakatse
\q1 am-pitsifira’e ao.
\q1
\v 46 Veloñe t’\nd Iehovà\nd*~!
\q1 Andriaño i lamilamikoy!
\q1 onjoneñe t’i Andrianañaharem-
\q1 pandrombahañe ahiko,
\q1
\v 47 i Andrianañahare mpamale-fate
\q1 ho ahiy,
\q1 naho mampiandaly ondatio
\q1 ambaneko eo,
\q1
\v 48 Haha’e amo rafelahikoo iraho,
\q1 toe onjone’o ambone’
\q1 o mpitroatse amakoo,
\q1 vaho avotso’o am’ ondaty
\q1 mitrotrofiakeo.
\q1
\v 49 Aa le handriañeko amo fifeheañeo irehe ry \nd Iehovà\nd*;
\q1 vaho ho saboeko ty Tahina’o.
\q1
\v 50 Ra’elahy ty fandrombahañe
\q1 atolo’e amy mpanjaka’ey;
\q1 vaho iferenaiña’e i noriza’ey,
\q1 i Davide naho i tarira’ey nainai’e donia.
\c 72
\s1 A i Selomò
\q1
\v 1 Toloro amy mpanjakay ty fizakà’o, ry Andrianañahare,
\q1 vaho amy ana’ i mpanjakaiy ty havantaña’o,
\q1
\v 2 Hizaka’e an-kahiti’e ondati’oo,
\q1 o mpisotri’oo an-katò.
\q1
\v 3 Hinday fanintsiñañe
\q1 am’ ondatio o vohitseo,
\q1 naho havañonañe o haboañeo.
\q1
\v 4 Ho mei’e to o rarake am’ondatioo,
\q1 ho rombahe’e ty ana’ o poi’eo,
\q1 vaho ho demohe’e ty mpamorekeke.
\q1
\v 5 Hañeveñe ama’o iereo
\q1 naho mbe ey i androy,
\q1 vaho mbe eñe i volañey,
\q1 amy ze hene tariratse.
\q1
\v 6 Ie hizotso manahake ty orañe
\q1 an-teteke vaho tinatake eo,
\q1 hoe ereke mampiboboke ty tane.
\q1
\v 7 Hiraorao amo andro’eo o vañoñeo:
\q1 vaho am-pierañerañañe vokatse
\q1 ampara’ te mimosaoñe i volañey.
\q1
\v 8 Ho fehè’e ty boak’ an-driake eñe,
\q1 pak’an-driak’ añe ka;
\q1 le boak’ amy sakay pak’amo olon-taneo.
\q1
\v 9 hilokoloko ama’e o mpimoneñe
\q1 am-babangoañeo;
\q1 vaho hitsela lemboke o rafelahi’eo.
\q1
\v 10 Handroroñe ama’e o mpanjaka’
\q1 i Tarsiseo naho o tokonoseo;
\q1 hañenga ama’e o mpanjaka’ i Tsebà
\q1 naho i Sebào.
\q1
\v 11 Eka, hibokokoa’ ze kila mpanjaka,
\q1 hene fifeheañe ro hitoroñe aze.
\q1
\v 12 Himbae’e ty rarake te mitoreo,
\q1 naho i mpisotriy,
\q1 vaho i tsy amam-pañimbay.
\q1
\v 13 Hiferenaiña’e ty maifoifo naho o poi’eo, vaho ho rombahe’e
\q1 ty fiai’ o mavomavoo.
\q1
\v 14 Ho jebañe’e ami’ty famorekekeañe
\q1 naho amo hasiahañeo ty fiai’iareo,
\q1 fa sarotse am-pivazohoa’e eo ty lio’ iareo.
\q1
\v 15 Ho velon-dre!
\q1 hatolotse aze ty volamena’ i Sebà; añonjono halaly ama’e nainai’e,
\q1 andriaño lomoñandro.
\q1
\v 16 ho vokats’ ampemba i taney, an-dengon-kaboañe ey,
\q1 le hihelakelake hoe e Lebanone añe
\q1 o havokara’eo;
\q1 vaho handrevake hoe ty ahe’ i taney
\q1 o boak’an-drovao.
\q1
\v 17 Tsy ho tampetse nainai’e ty tahina’e; tsy ho modo aolo’ i àndroy ty tahina’e;
\q1 vaho hifampitata ty ama’e ondatio,
\q1 ze kilakila ondaty hanao aze soa-tata.
\q1
\v 18 Andriaño t’\nd Iehovà\nd* Andrianamboatse,
\q1 Andrianañahare’ Israele,
\q1 Ie avao ro manao raha tsitantane.
\q1
\v 19 Bangoeñe nainai’e i tahina’e
\q1 lifo-bolonahetsey;
\q1 mañàtseke ty tane toy ty enge’e.
\q1 Ie izay! naho Amena!
\p
\v 20 Migadoñe eo ty ­filolofa’ i Davide, ana’ Iesae.
\c 65
\s1 Ho a i Talè; Takasy, Sabo’ i Davide.
\q1
\v 1 Mitamà azo e Tsiône ao ty sabo,
\q1 ry Andrianañahare:
\q1 vaho ama’o ty ifantàñe.
\q1
\v 2 O ry Mpijanjin-kalaly,
\q1 mitontoñe ama’o ze kila sandriñe.
\q1
\v 3 Maozatse te amako o sata tsi-vokatseo,
\q1 f’ie ty hanao fijebañañe ho amo fandilara’aio.
\q1
\v 4 Haha t’indaty joboñe’o
\q1 vaho ampitotohe’o
\q1 himoneñe an-kiririsa’o ao:
\q1 ho heneke ty hasoa añ’akiba’o ao zahay,
\q1 an-kivoho’o miavake ao.
\q1
\v 5 Fitoloñañe mampañeveñe
\q1 ro anoiña’o anay an-kavantañañe,
\q1 ry Andrianañaharem-
\q1 pandrombahañe anay,
\q1 Ihe ro fatokisa’ ze olon-tane iaby,
\q1 naho o an-driake tsietoitaneo.
\q1
\v 6 Ie ami’ty haozara’o ro nampijadoñe
\q1 o vohitse misadia hafatrarañeo;
\q1
\v 7 Ihe ro mampitsiñe ty fitroña’ o riakeo, ty figodobo’ o kinerakeo,
\q1 vaho ty fivoamboaña’ o borizañeo.
\q1
\v 8 Mampañeveñe o mpimoneñe añ’olon-taneo o vilo’oo; vaho ampirebehe’o
\q1 ty fionjona’ o maraiñeo naho o haleñeo.
\q1
\v 9 Tilihe’o ty tane toy
\q1 naho tondraha’o rano:
\q1 vaho fanjàka ty nampamokara’o aze
\q1 amy sakan’Añahare miheneheney;
\q1 nañalankaña’o \f + \fr 65:9 \ft Ndra ze atao vare, tsako, bajiry n. t. i. \f*ampemba,
\q1 izay ty fañajaria’o i taney.
\q1
\v 10 Anoe’o lonte soa o hàto’eo, amàta’o o vavahali’eo:
\q1 lotrahe’o ami’ty ereke,
\q1 tahie’o ty fitovoa’e.
\q1
\v 11 Sabakae’o ami’ty havokara’o ty taoñe,
\q1 ampitsopatsopahen-tsolike o oloñolo’oo;
\q1
\v 12 Mitsiritsioke o fiandrazañe
\q1 am-patrambeio;
\q1 vaho misikim-pirebehañe o vohitseo.
\q1
\v 13 Misaroñe biby fiandrazeñe o hivokeo,
\q1 miravak’ ampemba o vavataneo;
\q1 mitreñe an-kaehake le misabo.
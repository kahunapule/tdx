\c 143
\s1
\v 1 Sabo’ i Davide
\q1 Ry \nd Iehovà\nd*, janjiño ty filolohako,
\q1 atokilaño mb’amo halalikoo
\q1 ty ravembia’o ty amo figahiña’oo naho o havantaña’oo.
\q1
\v 2 Ko ampanesefe’o an-jaka ty mpitoro’o;
\q1 fa tsi-mbia tsy ho añatrefa’o ty veloñe.
\q1
\v 3 Fa nampisòañe ty fiaiko o rafelahio,
\q1 nigorè’e an-tane ty haveloko;
\q1 nampitoboheñe añ’ieñe ao,
\q1 manahake t’ie nilolo ela.
\q1
\v 4 Aa le mitsikorak’ amako ty troko;
\q1 mioremeñe ty añovako ao.
\q1
\v 5 Tiahiko o andro taoloo,
\q1 niniheko iaby o fitoloña’oo tsakorèko o satam-pità’oo.
\q1
\v 6 Ahitiko mb’ama’o o tañakoo;
\q1 limpoañe ty ama’o ty fiaiko hoe tane mivaràkivaràky. Selà
\q1
\v 7 Toiño masìka ry \nd Iehovà\nd*;
\q1 fa mimoremoretse ty troko.
\q1 ko aeta’o amako ty lahara’o
\q1 hera hanahake o mizotso
\q1 mb’an-kaly aoo.
\q1
\v 8 Ampitsanoño ahy ty fiferenaiña’o
\q1 te maraiñe,
\q1 amy te Ihe ro iatoako.
\q1 ampandrendreho ty lala hombako,
\q1 fa ama’o ty fañonjonañe ty fiaiko.
\q1
\v 9 Ihahao amo rafelahikoo,
\q1 ry \nd Iehovà\nd*; Ihe ro fitsolohako.
\q1
\v 10 Anaro ahy ty hanao o satri’oo,
\q1 Ihe ro Andrianañahareko;
\q1 le ampiaolò ahy an-tane mira
\q1 ty Arofo’o soa.
\q1
\v 11 Isotrafo amy tahina’oy, ry \nd Iehovà\nd*,
\q1 afaho amo hasosorañeo,
\q1 ty amy havantaña’oy.
\q1
\v 12 Aitò amako o rafelahikoo
\q1 ty amy fiferenaiña’oy, vaho
\q1 fonga rotsaho o mitsibore ty fiaikoo,
\q1 fa mpitoro’o iraho.
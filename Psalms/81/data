\c 81
\s1 Ho a i Talè, Sabo’ i Asafe Titiheñe amo Marovanio
\q1
\v 1 Misaboa aman’Añahare haozarantika;
\q1 mipazaha an-drebeke aman’Añahare’ Iakobe.
\q1
\v 2 Araho an-tsabo~!
\q1 Pehopeho ty kantsàñe;
\q1 titiho ty jejo mamy-feo reketse marovany.
\q1
\v 3 Tiofo amy jiri-bolañey ty antsiva,
\q1 amy pea-bolam- pamantañan-tikañey.
\q1
\v 4 Fañè\f + \fr 81:4 \ft Sor 23:24, Num 10:10, 29:1\f* ho a i Israele;
\q1 fepèn’ Andrianañahare’ Iakobe.
\q1
\v 5 Noriza’e am’Iehosefe\f + \fr 81:5 \ft Iehosefe: Iosefe tinovoñ’ i tahinan’A’har\f* ho taroñe,
\q1 ie niavotse le nanitsike ty tane’ i Mitsraime;
\q1 naho tsinanoko ty saontsy tsy napotako.
\q1
\v 6 Nahahako an-tsoro’e eo i kilankañey,
\q1 navotsotse amy lietsey o fità’eo.
\q1
\v 7 Kinanji’o t’ie niampoheke,
\q1 le rinombako;
\q1 nanoiñe azo am-pikafi­ran’ ampiñe ao;
\q1 nitsoheako an-drano Meriba añe. Selà
\q1
\v 8 Janjiño ry ondatiko, le ho toroako,
\q1 ry Israele, hera ho haoñe’areo.
\q1
\v 9 Tsy ho ama’ndrahare hafa irehe,
\q1 tsy hitalaho
\q1 amo saren-drahare ila’eo.
\q1
\v 10 Izaho \nd Iehovà\nd* Andrianañahare’o
\q1 ninday azo boak’an-tane’ Mitsraime añe.
\q1 atañatañao ty falie’o, le hetsaheko.
\q1
\v 11 Fe ­nihiritsiritse amako ondatikoo
\q1 vaho nanjehats’ ahy t’Israele.
\q1
\v 12 Aa le napoko horihe’ iereo
\q1 ty hagàn’ arofo’ iareo,
\q1 homb’am-pisafiri’ iareo avao.
\q1
\v 13 Aa naho nijanjiñe ahy ondatikoo!
\q1 naho nañavelo amo lalakoo t’Israele,
\q1
\v 14 le ho nampitsolofiñeko aniany
\q1 o malaiñe iareoo;
\q1 vaho ho natoliko ty tañako hiatreatre
\q1 o rafelahi’ iareoo!
\q1
\v 15 Nioniñe te tsy to añatrefa’ \nd Iehovà\nd*
\q1 o malaiñe azeo,
\q1 fe ho nainai’e eo t’Israele.
\q1
\v 16 Le hanjotsoa’e ampemba soa iereo,
\q1 naho hanjañeko an-tantele boak’am-bato ao.
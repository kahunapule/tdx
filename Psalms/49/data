\c 49
\s1 Ho a i Talè, Sabo’ o Ana’ i Korao
\v 1 Janjiño zao, ry kilakila ondatio;
\q1 manokilaña ravembia,
\q1 ze hene mpimone’ ty tane toy;
\q1
\v 2 Ty ambane naho ty ambone,
\q1 ty mpañaleale miharo ami’ty rarake.
\q1
\v 3 Hivolan-kihitse ty vavako,
\q1 vaho ho ereñeren-troko ty hilala.
\q1
\v 4 Hatokilako mb’am-
\q1 pandrazañan-drehake ty sofiko.
\q1 ho ventareko an-dokanga
\q1 ty tafatòñoko,
\q1
\v 5 Ino ty hahahembañ’ ahiko
\q1 an-tsan-kankàñe,
\q1 ie miarikoboñe ahy ty hatsivokara’
\q1 o mpañonjo-tomitse amakoo,
\q1
\v 6 o mpiato amo fanaña’eoo,
\q1 vaho mirengevok’ ami’ty habei’ o vara’eo?
\q1
\v 7 Leo ondaty raike, ndra manao akore, tsy hahavoavily ty ain-dongo’e, ndra hibanabana jebañe
\q1 aman’Añahare ho aze—
\q1
\v 8 Loho sarotse ty vilin’ ai’e,
\q1 tsy mete tsy hadoke kitro katroke:
\q1
\v 9 —t’ie ho veloñe nainai’e,
\q1 tsy hahaoniñ’ i koboñey,
\q1
\v 10 ie oni’e te mihomake o mahihitseo;
\q1 songa mikenkañe ty minè naho i dagola,
\q1 vaho apo’e amo ila’eo ty vara’e.
\q1
\v 11 Ty fitsakorean-tro’ iareo t’ie tsy ho modo o akiba’eo,
\q1 naho ty fimoneña’ iareo
\q1 mb’an-tariratse iaby kitro añ’afe’e,
\q1 ie atao’e amy añara’ey i tane’ey.
\q1
\v 12 Toe tsy mahatan-ty asi’e ondatio;
\q1 le manahake o bibio t’ie mate.
\q1
\v 13 Zay ty fombà’ o sèretseo,
\q1 naho o mandimbe iareoo,
\q1 ze miantoke ty enta’ iareoo. Selà
\q1
\v 14 Hoe añondry iereo
\q1 tinendry ho mb’an-kibory ao,
\q1 ho mpiara’iareo ty havilasy;
\q1 ho fehe’ o vañoñeo te maraindray;
\q1 ho a’ i tsikeokeokey ty vinta’ iareo
\q1 hihomak’ ao, tsy hanaña’ iareo akiba ka.
\q1
\v 15 Fe ho jebañen’ Añahare
\q1 ami’ty haozara’ o kiborio ty fiaiko,
\q1 le ho rambese’e. Selà
\q1
\v 16 Ko hemban-­drehe naho mihamaro ty vara’ ondaty,
\q1 naho mitombo ty enge’ i anjomba’ey;
\q1
\v 17 F’ie mihomake, tsy eo ty hendese’e.
\q1 tsy hañorik’ aze higodañe ao ty enge’e.
\q1
\v 18 Eka! nitata’e
\q1 ty fiai’e te niveloñe:
\q1 Nitsiririeñe t’ie niraorao.
\q1
\v 19 Homb’am-pimoneñan-droae’e ao re;
\q1 tsy ho isa’e ka ty hazavàñe.
\q1
\v 20 T’indaty iasiañe, mete tsy maharendreke t’ie, manahake o bibio, hihomake.
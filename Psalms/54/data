\c 54
\s1 Ho a i Talè, ami’ty Marotaly,
\p
\v 1 Fanoroa’ i Davide: ie niheo amy Saole o nte-Zifio nanao ty hoe: Aa vaho tsy ama’ay ao hao ty fietaha’ i Davide?
\q1 Rombaho raho ry Andrianañahare
\q1 ty amy tahina’oy,
\q1 vaho meo-to amo haozara’oo.
\q1
\v 2 Ry Andrianañahare, janjiño ty halaliko,
\q1 toloro ravembia o entam-bavakoo.
\q1
\v 3 Miongake hiatreatre ahy ty ambahiny,
\q1 paia’ o mitrotrofiakeo ty fiaiko,
\q1 tsy nampiaoloe’ iareo
\q1 t’i Andrianañahare. Selà
\q1
\v 4 Inao! Mpañimb’ahy t’i Andrianañahare,
\q1 Fiatoam-piaiko t’i Talè.
\q1
\v 5 Hafote’e amo mivoñoñe ahiko
\q1 ty haratia’ iareo;
\q1 Rotsaho iereo ami’ty figahiña’o.
\q1
\v 6 Mañenga ama’o an-tsatrin-tro raho,
\q1 andriañeko i tahina’oy ry \nd Iehovà\nd*, amy te ie ty soa;
\q1
\v 7 Fa nafaha’e amako
\q1 ze hene haemberañe,
\q1 vaho nisambae’ o masokoo o rafelahikoo.
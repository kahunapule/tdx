\c 107
\q1
\v 1 Andriañeñe t’\nd Iehovà\nd*,
\q1 amy te Ie ro soa;
\q1 nainai’e ty fiferenaiña’e.
\q1
\v 2 Ano izay ry jineba’ \nd Iehovà\nd*—
\q1 ry nijebañe’e am-pitàn-drafelahy,
\q1
\v 3 vaho hinoloholo’e hirik’ amo taneo,
\q1 boak’atiñanañe naho ­ahandrefañ’ añe,
\q1 boak’ avaratse vaho hirik’ amy riakey.
\q1
\v 4 Nirererere ambabangoañ’ añe iereo,
\q1 an-dratraratra ao,
\q1 tsy nahaonin-drova fimoneñañe.
\q1
\v 5 Nisalikoeñe naho taliñiereñe,
\q1 nitoirañe añ’ova ao ty fiai’ iareo.
\q1
\v 6 Le nitoreo am’ \nd Iehovà\nd*
\q1 an-kaloviloviañe
\q1 naho hinaha’e amo hasotria’iareoo,
\q1
\v 7 Nindese’e mb’an-dalam-bantam-beo
\q1 higodañe mb’an-drova fimoneñañe añe.
\q1
\v 8 Handriañe’ iereo t’\nd Iehovà\nd*
\q1 ty amy fiferenaiña’ey
\q1 naho o fitoloña’e fanjaka
\q1 amo ana’ondatioo,
\q1
\v 9 fa nieneñe’e ty fiaiñe taliñiereñe,
\q1 nanjañe’e raha soa ty troke nilimpoa.
\q1
\v 10 Teo ty nitozòke añ’ieñe ao
\q1 naho an-talinjon-kavilasy ao,
\q1 rinohy an-kasotriañe naho vý,
\q1
\v 11 amy t’ie niody amo fepèn’Añahareo,
\q1 vaho nañovok’ i famerea’
\q1 i Andindimoneñey.
\q1
\v 12 Aa le nampibokohe’e ty arofo’ iareo
\q1 am-pitromahañe,
\q1 nampidaleandaleañe
\q1 tsy amam-pañimba.
\q1
\v 13 Le nitoreo am’ \nd Iehovà\nd*
\q1 t’ie niankoheke,
\q1 le rinomba’e amo fikoretañeo;
\q1
\v 14 naaka’e boak’ añ’ieñe naho
\q1 an-talinjon-kavilasy ao,
\q1 vaho nipoñafe’e o silisilio.
\q1
\v 15 Handriañe’ iareo t’i \nd Iehovà\nd*
\q1 ty amy fiferenaiña’ey
\q1 naho o halatsañe nanoe’e
\q1 amo ana’ ondatioo,
\q1
\v 16 amy te pinaratsà’e
\q1 o lalam-bey torisìkeo
\q1 naho pinozapoza’e o doda viñeo.
\q1
\v 17 Nampisotriañe o seretseo 
\q1 ty amo fiolà’eo, naho o tahi’eo.
\q1
\v 18 Nampangori’ ty fiai’ iareo
\q1 ze atao hàneñe,
\q1 ie nitotoke o lalam-bein-kavilasio.
\q1
\v 19 Le nitoreo am’ \nd Iehovà\nd*
\q1 t’ie niampoheke,
\q1 vaho rinomba’e amo haemberañeo.
\q1
\v 20 Nahitri’e i tsara’ey nahajangañe iareo
\q1 vaho navotso’e amy kiboriy.
\q1
\v 21 Andriañe’ iereo t’\nd Iehovà\nd*
\q1 ty amy fiferenaiña’ey
\q1 naho o halatsañe fanoe’e
\q1 amo ana’ondatioo,
\q1
\v 22 Ee t’ie hibanabana sorom-
\q1 pañandriañañe
\q1 naho hitalily o fitoloña’eo an-drebeke;
\q1
\v 23 Ao ty mizotso mb’an-tsambo
\q1 an-driake ey;
\q1 o mpanao balibalik’ an-drano mieneneo,
\q1
\v 24 Fa niisa’ iareo o sata’ \nd Iehovà\nd*o,
\q1 o halatsàñe fanoe’e an-dalekeo.
\q1
\v 25 Amy tsara’ey, nitroatse ty tio-bey,
\q1 nampitoabotse o alon-driakeo.
\q1
\v 26 Nionjomb’an-dindimb’eo iereo,
\q1 vaho nizotso mb’an-dalek’ ao;
\q1 nitranak’ ami’ty hekoheko’e ty fiai’iareo.
\q1
\v 27 Nivembeñe, nisiotsiotse hoe jike;
\q1 fonga nilesa ty hihi’ iareo.
\q1
\v 28 Nitoreove’ iareo t’\nd Iehovà\nd*
\q1 an-kasosorañe,
\q1 vaho natsoa’e an-kasotriañe.
\q1
\v 29 Nampipendreñe’e i tio-beiy,
\q1 le nitsiñe o onjan-driakeo.
\q1
\v 30 Niehake iereo te nibànatse,
\q1 vaho nitehafe’e mb’amy fipalirañe
\q1 nisalalaeñey.
\q1
\v 31 Handriañe’ iereo t’\nd Iehovà\nd*
\q1 ty amy fiferenaiña’ey, naho
\q1 o halatsañe fanoe’e
\q1 amo ana’ ondatioo.
\q1
\v 32 Ee t’ie honjone’ iareo
\q1 am-pivori’ ondatio
\q1 vaho handrenge Aze ami’ty
\q1 fiambesa’ o androanavio.
\q1
\v 33 Afote’e ho ratraratra o sakao, naho ho tane kankañe o torahañeo;
\q1
\v 34 ho fatran-tsira ty tane kobokara,
\q1 ty ami’ty tsihavokara’
\q1 o mpitobok’ ama’eo.
\q1
\v 35 Ampanginakinahe’e o tane mihedatseo, vaho ampanganahanae’e o kirikintañeo;
\q1
\v 36 hampitobea’e o limpoañeo,
\q1 hañoreña’iareo rova fimoneñañe.
\q1
\v 37 Handrarake an-teteke ao iereo,
\q1 naho hambole tetem-bahe,
\q1 vaho hanonton-tsabo vokatse;
\q1
\v 38 Tahie’e ka iereo hanaranàha’e maro,
\q1 le tsy apo’e hiha-rìtse o añombe’eo.
\q1
\v 39 Ie nitaketrake iereo,
\q1 ninìke ami’ty famorekekeañe,
\q1 naho fanilofañe, vaho anahelo;
\q1
\v 40 ampidoaña’e ìnje o roandriañeo, ampiriorioe’e am-bangý
\q1 tsy aman-dalañe añe,
\q1
\v 41 toe aonjo’e ambone’ o hasotriañeo
\q1 i rarakey,
\q1 vaho anoe hoe lia-raike o hasavereña’eo.
\q1
\v 42 Isa’ o vantañeo izay le mifale,
\q1 fonga mamìm-bava ka ty hatsivokarañe.
\q1
\v 43 Ia ty mahihitse, hiharaharà’e?
\q1 ie ro mahafohiñe ty fiferenaiña’ \nd Iehovà\nd*.
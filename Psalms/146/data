\c 146
\q1
\v 1 Treño t’\nd Ià!\nd*
\q1 Rengeo t’\nd Iehovà\nd*, ty troko.
\q1
\v 2 Ho rengeko t’\nd Iehovà\nd* kanao veloñe;
\q1 hisabo an’Andrianañahareko
\q1 te izaho mbe atoy.
\q1
\v 3 Ko iatoa’ areo o roandriañeo,
\q1 naho o ana-ondatio
\q1 fa tsy maha-rombake.
\q1
\v 4 Miakatse mb’eo ty kofò’e,
\q1 mimpoly mb’an-tane ao;
\q1 modo amy andro zay avao
\q1 ty fañereñerea’e.
\q1
\v 5 Haha naho t’i Andrianañahare’ Iakobe
\q1 ro mpañimb’ aze.
\q1 naho \nd Iehovà\nd* Andrianañahare’e
\q1 ro fisalalà’e,
\q1
\v 6 I nanao i likerañey naho ty tane toiy,
\q1 i riakey, naho ze he’e ama’e ao,
\q1 i mitan-ty hatò nainai’ey,
\q1
\v 7 I mpañomey to o volevoleñeoy,
\q1 i manjotso mahakama
\q1 amo salikoeñeoy.
\q1 \nd Iehovà\nd* ro mpañaha o mirohio,
\q1
\v 8 Mampibeake ty goa t’\nd Iehovà\nd*;
\q1 onjone’ \nd Iehovà\nd* o mivohotseo,
\q1 kokoa’ \nd Iehovà\nd* o vantañeo.
\q1
\v 9 Ambena’ \nd Iehovà\nd* o ambahinio,
\q1 onjone’e ty bode-rae naho ty vantotse,
\q1 fe akelokelo’e ty lala’ i lo-tserekey.
\q1
\v 10 Hifehe nainai’e t’\nd Iehovà\nd*, Andrianañahare’o, ry Tsiône,
\q1 mb’am-pigadoñan-tariratse añe,
\q1 Treño t’\nd Ià\nd*.
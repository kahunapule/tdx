\c 62
\s1 Ho a i Talè, amy Iedotone, Sabo’ i Davide
\v 1 I Andrianañahare avao ty fitamà’
\q1 ty fiaiko am-pitsiñañe,
\q1 boak’ ama’e ty fandrombahañe ahy.
\q1
\v 2 Ie avao ro lamilamiko
\q1 naho ty fandrombahañe ahy;
\q1 i haboam-pipalirakoy;
\q1 tsy hasiotsiotse raho.
\q1
\v 3 Pak’ombia ty ho boroboñafe’ areo t’indaty?­ Hanjevoa’areo iaby
\q1 hoe t’ie rindriñe mitondritse,
\q1 ndra kijoly migavengaveñe.
\q1
\v 4 Ty hamotsahañe aze ami’ty
\q1 haabo’e avao ro fikililia’ iareo :
\q1 mpitea volam-bande; mitata am-palie,
\q1 f’ie mamatse añ’ova ao Selà
\q1
\v 5 I Andrianañahare avao ty liñisa’o
\q1 ampitsiñañe, ty fiaiko toy;
\q1 boak’ ama’e ty fisalalàko.
\q1
\v 6 Ie avao ro lamilamiko
\q1 naho fandrombahañe ahy;
\q1 ty kijoliko abo; tsy hasiotse raho.
\q1
\v 7 I Andrianañahare ty ampipohañe
\q1 ty fandrombahañe ahy,
\q1 naho ty engeko;
\q1 ty lamilamin-kaozarako;
\q1 fipalirako t’i Andrianañahare.
\q1
\v 8 Miatoa ama’e nainai’e, ondatio,
\q1 adoaño añatrefa’e ty arofo’ areo;
\q1 fitsolohan-tika t’i Andrianañahare. Selà
\q1
\v 9 Toe hakoahañe avao o ana’ i Dameo,
\q1 lañitse o ana’ ondatio;
\q1 ie atraok’ am-pilanjàñe eo,
\q1 le maivañe te ami’ty kofòke.
\q1
\v 10 Ko iatoa’o ty fikatramoañe,
\q1 naho ko manao fañirian-kafoake
\q1 am-pikamerañe.
\q1 Ndra te mionjoñe o varao
\q1 ko ampirampian’ arofo.
\q1
\v 11 Nitsara indraike t’i Andrianañahare,
\q1 tsinanoko indroe ty hoe:
\q1 An’Andrianañahare o haozarañeo,
\q1
\v 12 vaho ama’o, ry Talè, ty fiferenaiñañe,
\q1 songa tambeze’o mañeva o fitoloña’eo t’i ondaty.
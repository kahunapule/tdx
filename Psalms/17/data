\c 17
\s1 Halali’ i Davide
\v 1 Janjiño ty fahiti’e, ry \nd Iehovà\nd*,
\q1 haoño ty fitoreoko,
\q1 anoloro ravembia ty halaliko
\q1 boak’an-tsoñy tsy amam-pìtake!
\q1
\v 2 Ampionjono boak’ añatrefa’o eo
\q1 ty añomezan-to ahiko !
\q1 Ampivazoho mahity o fihaino’oo !
\q1
\v 3 Fa nitsohe’o ty troko,
\q1 naho nitilihe’o te haleñe
\q1 naho nadiñe’o,
\q1 vaho tsy nahavazoho
\q1 ty tsy mañeva miakatse am-bavako.
\q1
\v 4 Aa ty amo sata’ ondatio,
\q1 o tsaram-pivimbi’oo ro nambenako
\q1 tsy hombàko ty lala’ o masia-menao.
\q1
\v 5 Fa mifahatse amo lala’oo o liakoo, tsy midorasitse o tombokoo,
\q1
\v 6 Ho kanjieko rehe, amy te toiñe’o
\q1 ry Andrianañahare;
\q1 atokilaño mb’amako o
\q1 ravembia’oo, janjiño o tarokoo.
\q1
\v 7 Aboaho an-kasoa ty fiferenaiña’o,
\q1 Le rombaho am-pità’o havana
\q1 amo miatreatreo, o mitsolok’ama’oo.
\q1
\v 8 Faharo raho hoe te saintem-pihaino’o!
\q1 aetaho añalon-talinjon-ela’o ao;
\q1
\v 9 ty amo lo-tsereke mamaokeo,
\q1 o rafelahiko mpañoho-doza
\q1 miarikoboñe ahikoo.
\q1
\v 10 Nakiti’ iereo o tro’ iareo von­drakeo;
\q1 mivola ­firengevohañe o vava’ iareoo.
\q1
\v 11 Fa sinarokoho’ iareo o lia’aio henaneo;
\q1 nikirofeñe maso hametsake anay an-tane eo;
\q1
\v 12 Manahake ty liona
\q1 milelalela t’ie handrimitse,
\q1 hoe liona tora’e mipiapia añ’etak’ ao,
\q1
\v 13 Miongaha, ry \nd Iehovà\nd*,
\q1 atreatréo, goreo ambane!
\q1 Hahao amo lo-tserekeo ty fiaiko,
\q1 amy fibara’oy,
\q1
\v 14 am’ondatio—am-pità’o ry \nd Iehovà\nd*—
\q1 am’ ondati’ ty tane toio,
\q1 fa an-kaveloñe atoy avao ty anjara’e;
\q1 ie vontsiñe’o amo vara’oo o fisafoa’eo; henek’ anake iereo; vaho ampandova’ iareo an-tiri’ iareo ty nivokara’ iareo.
\q1
\v 15 Naho zaho, ho treako an-kavañonañe ao ty lahara’o; hifale raho te tsekake
\q1 mahatrea ty vinta’o.
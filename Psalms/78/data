\c 78
\s1 Fanoroa’ i Asafe
\v 1 Tsendreño o fañòhakoo ry ondatiko,
\q1 atokilaño mb’am-pivolañam-bavako
\q1 o ravembia’ areoo.
\q1
\v 2 Ho sokafeko ty vavako handrazaña’e:
\q1 ho lañoneko razan-­tsaontsy
\q1 miheotse boak’an-kaehae’e;
\q1
\v 3 o jinanjin-tika naho fohin-tikañe vaho natalilin-droae aman-tikañeo.
\q1
\v 4 Aa le tsy haetantika amo ana’ iareoo,
\q1 fa hatalilin-tika amo tariratse ho avio
\q1 ty fandrengeañe \nd Iehovà\nd*, naho ty haozara’e vaho o fitoloña’e
\q1 ra’elahy nifonire’eo.
\q1
\v 5 Fa noriza’e e Iakobe ao ty taroñe naho najado’e e Israele ao t’i Hake
\q1 linili’e aman-droaen-tikañey,
\q1 hañanara’ iareo o ana’ iareo,
\q1
\v 6 hampahafohina’ iareo
\q1 ty tariratse ho avy,
\q1 naho o ajaja mbe hasamakeo,
\q1 hitroara’ iareo hañoke o ana’eo,
\q1
\v 7 soa te ho aman’Añahare ty fatokisa’e, vaho tsy handikofa’ iareo
\q1 o fitoloñan’ Añahareo,
\q1 fe hambena’ iereo o lili’eo;
\q1
\v 8 naho tsy hitsikombe o roae’ iareoo; tariratse mitangingìñe naho miola,
\q1 tariratse tsy nampifahatse troke,
\q1 tsy nigahiñe aman’ Añahare ty arofo’e.
\q1
\v 9 Nimpitam-pale ninday fale
\q1 o ana’ i Efraimeo
\q1 f’ie niamboho tañ’ andro’ i hotakotakey.
\q1
\v 10 Tsy nambena’ iareo
\q1 i fañinan’ Añaharey,
\q1 vaho nifoneñe tsy hañavelo amy Tsara’ey.
\q1
\v 11 Nihaliño’ iareo o fitoloña’eo—
\q1 o halatsàñe naboa’e am’ iareoo,
\q1
\v 12 o raha tsitantane nanoe’e añatrefan-
\q1 droae’ iareo e Mitsraimeo, an-tete’ i Tsòañe ao.
\q1
\v 13 Finatsi’e i riakey naho nampisorohe’e mb’eo iereo!
\q1 najoha’e hoe votry i ranoy.
\q1
\v 14 Le niaoloa’e an-drahoñe iereo
\q1 te antoandro,
\q1 naho an-kazavàñ’afo te haleñe
\q1 am-para’ te niporea.
\q1
\v 15 Finoi’e o vato am-patrañeo,
\q1 finaha’e rano bey manahake i an-dalekey;
\q1
\v 16 Nampitotsaha’e torahañe ty lamilamy vaho nampikararaha’e rano hoe oñe.
\q1
\v 17 Fe mbe nandilara’ iareo,
\q1 niola amy Abo Tiañey
\q1 am-babangoañ’ añe.
\q1
\v 18 Nitsohe’ iereo an-troke
\q1 t’i Andrianañahare,
\q1 nihalaly mahakama
\q1 ty amy hadrao’iareo.
\q1
\v 19 Toe, nandrabio’ iareo
\q1 t’i Andrianañahare, ami’ty hoe:
\q1 Mahafañalankañe fandambañañe
\q1 an-dratraratra ao hao
\q1 t’i Andrianañahare,
\q1
\v 20 Eka, finofo’e i vato
\q1 nampidoandoan-dranoy,
\q1 vaho nampanganahanae’e o torahañeo.
\q1 Aa vaho hahafanjotsoa’e mofo ka?
\q1 he ho fahana’e hena hao ondati’eo?
\q1
\v 21 Aa ie jinaji’ \nd Iehovà\nd*,
\q1 le niforoforo ty fifombo’e,
\q1 naho namiañañe afo t’Iakobe,
\q1 vaho nionjoñe am’ Israele ty haviñerañe,
\q1
\v 22 Amy t’ie tsy natoky an’Andrianañahare,
\q1 vaho tsy niatoa’ iareo ty fandrombaha’e;
\q1
\v 23 Fe linili’e o rahoñe amboneo,
\q1 naho sinoka’e o lalambein-dindìñeo,
\q1
\v 24 nampikojojoaha’e mane ho kamae’iereo;
\q1 nanjotsoa’e ampemban-dikerañe.
\q1
\v 25 Nikama ty mofom-panalolahy ondatio! nampidobaña’e mahakama nahaeneñe!
\q1
\v 26 Nampikofaohe’e an-dikerañe ey
\q1 ty tiok’ atiñanañe vaho
\q1 nitehafe’e an-­kaozarañe i tiok’ atimoy.
\q1
\v 27 Nampidoañe’e am’ iareo
\q1 ty hena hoe lemboke,
\q1 voroñe amañ’elatse
\q1 mira amo fasen-driakeo!
\q1
\v 28 nampivotrahe’e aivo’
\q1 ty tobe’e ao,
\q1 niarikoboñe i Toem-pimoneña’ey.
\q1
\v 29 Aa le nikama iareo vaho nianjañe
\q1 amy te nanjotsoa’e ty hasiji’ iareo.
\q1
\v 30 Ie mboe nibòro ty drao’ iareo,
\q1 mbe tam-palie’ iareo ao i henay,
\q1
\v 31 le nihelofe’ ty haviñeran’ Añahare
\q1 navetra’e o nanjofak’ am’iereoo,
\q1 vaho nampihotrahe’e o jinoboñ’ Israeleo.
\q1
\v 32 Ie amy zay iaby, mbe nitolon-kakeo iereo, tsy niantoke
\q1 o fitoloña’e fanjakao.
\q1
\v 33 Aa le nampigadoña’e an-kamodoañe
\q1 ty andro’ iareo,
\q1 naho an-­kebahebake ty tao’ iareo.
\q1
\v 34 Ie zinevo’e iereo, naho nipay aze,
\q1 nisoloho vaho nitsoeke
\q1 an’Andrianañahare,
\q1
\v 35 le nahatiahy te lamilami’ iareo
\q1 t’i Andrianamboatse,
\q1 naho t’ie Mpijeba’ iareo
\q1 i Andrianañaharen-dindimoneñey.
\q1
\v 36 Fe kinabea’ iareo am-palie;
\q1 vaho nandañitse am-pameleke.
\q1
\v 37 Toe tsy nifahatse ama’e o arofo’ iareoo,
\q1 naho tsy nigahiñe amy fañìna’ey.
\q1
\v 38 Fe amy fitretreza’ey,
\q1 le hinaha’e o hakeo’ iareoo,
\q1 naho tsy rinotsa’e;
\q1 beteke natoli’e ty haviñera’e,
\q1 vaho tsy fonga nitroboa’e o fifombo’eo !
\q1
\v 39 Nitiahi’e te nofotse avao iareo,
\q1 tioke mihelañe naho tsy mibalike.
\q1
\v 40 Impire hao ty niodia’ iareo
\q1 am-patrambey añe,
\q1 vaho nampioje’Aze an-dratraratra añe?
\q1
\v 41 Eka, niamboho naho nitsok’ an’Andrianañahare iereo,
\q1 vaho nanigike i Masi’ Israeley
\q1
\v 42 Tsy nitiahi’ iereo ty fità’e,
\q1 i andro nijebaña’e iareo
\q1 amy rafelahiy,
\q1
\v 43 Ie nampipoha’e e Mitsraime añe
\q1 o vilo’eo naho
\q1 an-tete’ i Tsòañe ao o halatsà’eo.
\q1
\v 44 Nafote’e ho lio o saka’ iareoo,
\q1 vaho tsy nimete kamaeñe
\q1 o toraha’ iareoo.
\q1
\v 45 Nañiraha’e laletse nifamorohotse,
\q1 namotseke, naho sahoñe nandrotsake.
\q1
\v 46 Natolo’e amo oletseo
\q1 ty havokara’ iareo,
\q1 amo valalao ty tolim-pitoloña’ iareo.
\q1
\v 47 Rinotsa’e ami’ty havandra
\q1 ty vahe’ iareo, naho
\q1 an-drano-panala o sakoa’ iareoo.
\q1
\v 48 Nengae’e amy havandray
\q1 o añombe’ iareoo,
\q1 vaho an-kelatse nibelabela
\q1 o mpirai-tro’ iareoo.
\q1
\v 49 Nahitri’e am’iereo ty fiforoforoa’e;
\q1 fifomboañe naho haviñerañe vaho hankàñe; firimboñan’ anjely mpandrotsake.
\q1
\v 50 Nampimirae’e lalañe i haviñera’ey;
\q1 tsy navotso’e am-pihomahañe
\q1 ty fiai’iareo,
\q1 fa napo’e ho zamanen-kiria
\q1 ty havelo’ iareo
\q1
\v 51 Binaibai’e ze hene tañoloñoloña’
\q1 i Mitsraime, ty lohan-kaozara’iareo
\q1 an-kiboho’ i Kame ao.
\q1
\v 52 Nonjone’e hoe añondry ondati’eo;
\q1 vaho niaoloa’e mb’am-babangoañe añe hoe lia-raike.
\q1
\v 53 Nindese’e tsy nolañeñe,
\q1 le tsy nihembañe iereo,
\q1 vaho nampiopoe’ i riakey o rafelahio.
\q1
\v 54 Nindese’e mb’an-tane’e miavake mb’eo, sikala’ami’ty vohitse
\q1 vinilim-pità’e havana toy.
\q1
\v 55 Rinoa’e aolo’ iareo ka o kilakila’ndatio;
\q1 le zinara’e an-taly ty lova’ iareo,
\q1 vaho nampitobea’e amo akiba’
\q1 iareoo o fifokoa’ Israeleo.
\q1
\v 56 F’ie nangala-pañahy naho niola aman’Añahare Andindimoneñe, vaho tsy nambena’ iereo o taro’eo;
\q1
\v 57 Te mone niba­lintoa naho nañorike
\q1 ty tsy fatokisan-droae’ iareo;
\q1 niolake hoe fale mibatriotse.
\q1
\v 58 Ie nikai-jaka ama’e
\q1 amo tamboho’ iareo;
\q1 vaho nampamarahy aze
\q1 amo raham-pahasive’iareoo.
\q1
\v 59 Nahajanjiñe t’i Andrianañahare
\q1 le nifombo vaho niheje’e vintañe t’Israele.
\q1
\v 60 Le naforintse’e ty kivoho’e e Silo ao, i akiba nanoe’e
\q1 himoneña’e añivo’ondatioy.
\q1
\v 61 Nasese’e mb’ am-pandrohizañe
\q1 añe ty haozara’e,
\q1 le am-pità’ o rafelahio ty enge’e.
\q1
\v 62 Natolo’e ami’ty fibara ka ondati’eo,
\q1 naha-fiforoforo Aze i lova’ey.
\q1
\v 63 Nabotse’ ty afo o ajalahi’eo;
\q1 naho tsy nanan-tsabo haonjoñe
\q1 o somondrara’eo.
\q1
\v 64 Nampikorovohem-pibara
\q1 o mpisoro’ iareoo,
\q1 naho tsy ­nahafandala o remavoi’ iareoo.
\q1
\v 65 Nivañoñe amy zao t’i \nd Talè\nd*
\q1 hoe nirotse,
\q1 manahake ty fanalolahy niopoen-divay.
\q1
\v 66 Nampipolie’e an-dafa o rafelahi’eo,
\q1 le nametsaha’e hasalarañe tsy modo
\q1 kitro katroke.
\q1
\v 67 Mbore nifarie’e ty kivoho’ Iosefe;
\q1 le tsy jinobo’e ty tarira’ i Efraime.
\q1
\v 68 Fe ginene’e ty fifokoa’ Iehodà,
\q1 i vohy Tsiône nikokoa’ey.
\q1
\v 69 Rinanji’e hoe o haboañeo
\q1 i toe’e miavakey,
\q1 manahake ty tane naore’e ho nainai’e
\q1 tsy ho modo toy.
\q1
\v 70 Jinobo’e ka t’i Davide mpitoro’e,
\q1 rinambe’e amo golobon’añondrio.
\q1
\v 71 Boak’ am-piarahañe o añondry
\q1 mampinonoo ty nendesa’e aze
\q1 hiaraha’e o tiri’ Iakobe ondati’eo,
\q1 naho Israele lova’ey
\q1
\v 72 Nifahana’e añ’ arofo-vañonañe le niaoloa’e am-pitàñe mahimbañe.
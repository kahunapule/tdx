\c 53
\s1 Ho a i Talè, atao Hasilofañe, Fanoroa’ i Davide
\v 1 Hoe ty dagola an-tro’e ao:
\q1 Tsy ao t’i Andrianañahare.
\q1 Vàlañe iareo,
\q1 mpanao hakeo mampangorý;
\q1 leo raike tsy manao soa.
\q1
\v 2 Jiloven’ Añahare boak’an-dikerañe ao
\q1 o ana’ ondatio,
\q1 hivazohoa’e ke ao ty mahilala,
\q1 mpitsoek’ an’Andrianañahare.
\q1
\v 3 Songa niamboho,
\q1 niharo naniva vatañe,
\q1 tsy eo ty manao soa, leo raike.
\q1
\v 4 Tsy maharendreke hao
\q1 o mpitolon-karatiañeo?
\q1 o mampibotseke ondatiko
\q1 hoe mitamboavokake mofo,
\q1 vaho tsy mikanjy an’Andrianañahareo.
\q1
\v 5 Hehe t’ie mirevendreveñe,
\q1 ndra te tsy eo ty mahahembañe;
\q1 fa navarakain’ Añahare ty taola’
\q1 o nitobe hiatreatre azoo;
\q1 nisalare’o, fa naforintsen’Añahare.
\q1
\v 6 Toe hiboake amy Tsiône
\q1 ty fandrombahañe Israele!
\q1 Ie hampolien’ Añahare ondati’e mirohio;
\q1 Le hirebeke t’Iakobe, vaho hifale t’Israele.
\c 25
\s1
\v 1 Sabo’ i Davide
\q1 א Ihe, ry \nd Iehovà\nd* !
\q1 ro añonjonako fiaiñe.
\q1
\v 2 ב O ry Andrianañahareko,
\q1 ihe ty fiatoako,
\q1 ko anga’o ho salaren-draho; ko apo’o ho giohe’ o rafelahikoo.
\q1
\v 3 ג Eka ndra ia ia mitamà azo
\q1 tsy hiolitsolitse; fe hilolidolitse
\q1 o mamañahy tsy aman-dengo’eo.
\q1
\v 4 ד Ampahafohino ahy o lala’oo,
\q1 ry \nd Iehovà\nd*,
\q1 anaro ahy o oloñolo’oo.
\q1
\v 5 ה Iaolò ami’ty hatò’o, le anaro;
\q1 Ihe Andrianañaharem-
\q1 Pandrombahañe ahy;
\q1 Ihe ro fitamàko lomoñandro.
\q1
\v 6 ו Tiahio ry \nd Iehovà\nd* ty fiferenaiña’o
\q1 naho ty hafatram-pikokokoa’o,
\q1 ie fa toe haehae.
\q1
\v 7 ז Ko tiahie’o o ­hakeom-paha-torakoo
\q1 naho o fiolàkoo,
\q1 te mone tiahio ty amy halèn’arofo’o,
\q1 ami’ty hatrentra’o, ry \nd Iehovà\nd*,
\q1
\v 8 ח Soa naho vantañ’arofo t’\nd Iehovà\nd*,
\q1 zay ty anoroa’e o manan-tahiñeo
\q1 i lalañey.
\q1
\v 9 ט Iaoloa’e ami’ty hatò o mpirèkeo, vaho anare’e o sata’eo ty tretram-po.
\q1
\v 10 י Songa fiferenaiñañe
\q1 naho figahiñañe ty lala’ \nd Iehovà\nd*o,
\q1 amo mpiambeñe i fañina’ey
\q1 vaho o taro’eo.
\q1
\v 11 כ Ty amy tahina’oy, ry \nd Iehovà\nd*,
\q1 apoho o hakeokoo, fa bey.
\q1
\v 12 ל Ia ty’ ndaty mañeveñe am’\nd Iehovà\nd*?
\q1 ho toroa’e ty lalan-tsoa ho joboñe’e.
\q1
\v 13 מ Hiaiñ’añ’oleñañe ty fiai’e;
\q1 handova i taney o tarira’eo
\q1
\v 14 נ Avere’ \nd Iehovà\nd* o mañeveñe ama’eo;
\q1 le ampahafohine’e iareo i fañina’ey.
\q1
\v 15 ס Mitolike mb’am’ \nd Iehovà\nd*
\q1 nainai’e o masokoo,
\q1 amy te Ie ro mañakats’ o tombokoo
\q1 ami’ty harato.
\q1
\v 16 ע Mitoliha amako le iferenaiño, fa mijorìñe raho naho misotry.
\q1
\v 17 צ Miebotse ty haemberan-troko,
\q1 afaho amo hasosorakoo.
\q1
\v 18 ק Vazohò ty hasotriako
\q1 naho t’ie mahaferenaiñe;
\q1 fonga apoho o hakeokoo.
\q1
\v 19 ר Vazoho o rafelahikoo, te maro;
\q1 heje’ iareo am-palai-mena raho.
\q1
\v 20 ש Ambeno o fiaikoo, hahao,
\q1 le ko ado’o ho salareñe,
\q1 amy te Ihe ro fipalirako.
\q1
\v 21 ת Hañaro ahy o havañonañeo
\q1 naho o havantañañeo;
\q1 fa mitamà Azo raho.
\q1
\v 22 פ Jebaño t’Israele,
\q1 ry Andrianañahare
\q1 amo haembera’e iabio
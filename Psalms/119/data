\c 119
\s1
\v 1 א Alefe\f + \fr 119:1 \ft Mifandime ami’ty abody Hebreo, nalahatse kivalo sindre mifototse am-peo raike ty valo. Alef: ‘A’ ami’ty abode Hebreo: Añombelahy\f*
\q1 Haha o vantañe amy lia’eio,
\q1 o mañavelo amy Hà’\nd Iehovà\nd*io.
\q1
\v 2 Haha o miambeñe o taro’eoo,
\q1 ty mitsoek’ aze an-kaliforañ’ arofo;
\q1
\v 3 Tsy manao ty hatsivokarañe
\q1 t’ie manonjohy o lala’eo.
\q1
\v 4 Fa najado’o o fepè’oo
\q1 hañorihan-tika an-joton-troke.
\q1
\v 5 Hizoañe abey o liakoo,
\q1 hañambenako o fañè’oo !
\q1
\v 6 Le tsy ho salaren-draho
\q1 naho hotsohotsoeko iaby o fepè’oo,
\q1
\v 7 Handriañeko irehe an-kalio-troke,
\q1 handrendreke o fizaka’o too.
\q1
\v 8 Hambenako o fañè’oo;
\q1 ko farie’o zafe-anake.
\s1 ב Bete\f + \fr 119:9 \ft Bete: ‘B’ ami’ty Hebreo: anjomba, traño\f*
\q1
\v 9 Akore ty hañaliova’ ty ajalahy i lia’ey?
\q1 hambena’e amo tsara’oo.
\q1
\v 10 Nitsoeheko irehe an-kaàmpon-troke;
\q1 vontitiro iraho tsy handifike o fepè’oo.
\q1
\v 11 Fa nahajako an-trok’ ao o saontsi’oo
\q1 tsy handilatse ama’o.
\q1
\v 12 Andriañen-dRehe, ry \nd Iehovà\nd*;
\q1 anaro ahy o fañè’oo.
\q1
\v 13 Nitaroñe’ o soñikoo
\q1 ze hene fizakam-palie’o.
\q1
\v 14 Firebehako ty lala’ o taro’oo hambañ’ amy ze atao vara iaby.
\q1
\v 15 Ho tsatsiheko o fepè’oo, vaho ho biribirieko o lala’oo.
\q1
\v 16 Hifaleako\f + \fr 119:16 \ft Sab 119:24,35,47,70,77,92,143,174, Rom 7:22\f* o fañè’oo,
\q1 tsy handikofako o tsara’oo.
\s1 ג Gimele\f + \fr 119:17 \ft Gimele: ‘G’ Hebreo; rameva, fandia\f*
\q1
\v 17 Matariha amy mpitoro’oy,
\q1 hahaveloñ’ ahy hañorike o tsara’oo.
\q1
\v 18 Sokafo o masokoo hahatrea raha fanjaka amy Tsara’oy.
\q1
\v 19 Mpitaveañe an-tane atoy iraho;
\q1 ko aeta’o amako o fandilia’oo.
\q1
\v 20 Demoke ty fiaiko
\q1 salalakeo lomoñandro o fizaka’oo.
\q1
\v 21 Trevohe’o o mpitrotroabokeo—
\q1 o fokompàtse mandridrìke amo fetse’oo.
\q1
\v 22 Asitaho amako ty rabioñe
\q1 naho ty teratera,
\q1 fa ambenako o taro’oo.
\q1
\v 23 Ndra te mitoboke,
\q1 mikabo-draha amako o roandriañeo,
\q1 mininike o fañè’oo ty mpitoro’o.
\q1
\v 24 Eka, mahaehak’ ahy o taro’oo;
\q1 toe mpamere ahy.
\s1 ד Dàlete\f + \fr 119:25 \ft Dalete: ‘D’ Hebreo; lalan-traño\f*
\q1
\v 25 Mipitek’ an-debok’ ao ty fiaiko;
\q1 ampisotrafo amo tsara’oo.
\q1
\v 26 Ie nataliliko o satakoo,
\q1 le natoi’o, anaro ahy o fañè’oo.
\q1
\v 27 Ampaharendreho ahy
\q1 ty lala’ o fepè’oo,
\q1 hitsakoreako o fitoloña’o fanjàkao.
\q1
\v 28 Mitronake am’ anahelo ty fiaiko;
\q1 ampahozaro amo tsara’oo.
\q1
\v 29 Ampisitaho amako
\q1 ty lalan-dremborake;
\q1 atorò ahy am-patarihañe o Tsara’oo.
\q1
\v 30 Fa jinoboko ty lalam-pigahiñañe,
\q1 naho fa nalahako o fizakà’oo.
\q1
\v 31 Ie mipitek’ amo taro’oo;
\q1 ry \nd Iehovà\nd*,
\q1 ko anga’o ho salareñe.
\q1
\v 32 Hilaisako ty lala’ o fandilia’oo, amy t’ie nanibake ty troko.
\s1 ה He\f + \fr 119:33 \ft He: ‘h’ Hebreo: Heheke!; taña-mizonjo\f*
\q1
\v 33 Anaro ahy, ry \nd Iehovà\nd*,
\q1 ty lala’ o fañè’oo;
\q1 le horiheko pak’ am-pigadoñako.
\q1
\v 34 Omeo hilala iraho,
\q1 hañambenako o Tsara’oo,
\q1 le horiheko an-kaliforan-troke.
\q1
\v 35 Ampandiao ahy ty oloñolo’
\q1 o fandilia’oo,
\q1 amy t’ie mahafale ty troko.
\q1
\v 36 Ampitokilaño amo fañè’oo ty troko
\q1 tsy hitomboa’e am-patitiañe.
\q1
\v 37 Avioño o masokoo tsy hañente
\q1 ty tsy vente’e;
\q1 ampahimbaño amo lala’oo.
\q1
\v 38 Henefo amy mpitoro’oy o saontsi’oo,
\q1 ty amy fañeveñako ama’o.
\q1
\v 39 Ahankaño añe ty ìnje’
\q1 o mampangebahebak’ ahikoo,
\q1 amy te soa o fizakà’oo.
\q1
\v 40 Hete ! salalaeko o fepè’oo!
\q1 ihetsefo amo fahiti’oo.
\s1 ו Vav\f + \fr 119:41 \ft Vàv: ‘V’ : Heb: kitro, fahañe\f*
\q1
\v 41 Ampombao amako ty fiferenaiña’o ry \nd Iehovà\nd*,
\q1 ty fandrombaha’o ty amo saontsi’oo;
\q1
\v 42 hahafitoiñako ty mañorohoro ahiko,
\q1 fa iatoako o tsara’oo.
\q1
\v 43 Ko sintone’o am-bavako
\q1 ty tsara-to, fa salalaeko o nafè’oo,
\q1
\v 44 Le hambenako lomoñandro o Tsara’oo, eka, nainai’e donia;
\q1
\v 45 Hijelanjelañe am-pidadàñe iraho,
\q1 amy te hotsohotsoeko o fepè’oo.
\q1
\v 46 Ho talilieko añatrefam-panjaka
\q1 o taro’oo le tsy ho salatse,
\q1
\v 47 Hifaleako o fandilia’oo
\q1 toe kokoako.
\q1
\v 48 Zonjoñeko amo fandilia’oo o tañakoo,
\q1 fa kokoako, vaho haereñereko o fañè’o.
\s1 ז Zène\f + \fr 119:49 \ft Zaine: ‘Z’ : Heb: fialiañe, lasary\f*
\q1
\v 49 Tiahio i nitsaraeñe amy mpitoro’oiy,
\q1 amy t’ie nampitamae’o.
\q1
\v 50 Zao ty mampanintsiñe ahy
\q1 amo faloviloviakoo,
\q1 te nahajangañe ahy o saontsi’oo.
\q1
\v 51 Mitolom-piteratera ahy
\q1 o mpirengevokeo,
\q1 fe tsy mivik’ amo Tsara’oo iraho.
\q1
\v 52 Tiahiko o fizakà’o haehaeo,
\q1 ry \nd Iehovà\nd*, fa nahaeneñ’ ahy.
\q1
\v 53 Filoroloro-mena ty mamihiñe ahiko
\q1 ty amo lo-tsereke
\q1 mampipoke i Tsara’oio.
\q1
\v 54 O fañè’oo ro fisaboako an-kialo fitaveañako.
\q1
\v 55 Tiahiko ami’ty haleñe
\q1 ty tahina’o ry \nd Iehovà\nd*,
\q1 vaho oriheko o Tsara’oo.
\q1
\v 56 Zao ty ahy
\q1 te ambenako o fepè’oo.
\s1 ח Khète\f + \fr 119:57 \ft Khete: ‘Kh’ : Heb: kijoly\f*
\q1
\v 57 \nd Iehovà\nd* ro anjarako;
\q1 fa nifanta t’ie hañorike o tsara’oo.
\q1
\v 58 Fa nipaiako an-kaampon-troke
\q1 ty fañisoha’o; tretrezo raho
\q1 ty amo nampitama’oo.
\q1
\v 59 Nitsakoreko o liakoo le nampitoliheko mb’amo taro’oo o tombokoo.
\q1
\v 60 Nalisa iraho tsy nihenekeneke
\q1 hañambeñe o fandilia’oo.
\q1
\v 61 Mamejañe ahiko ty hafo’ o lo-tserekeo, fe tsy andikofako o Tsara’oo.
\q1
\v 62 Mitroatse antetsalen-draho
\q1 hañandriañe Azo
\q1 ty amo fizakà’o vantañeo.
\q1
\v 63 Ràñeko o mañeveñe ama’o iabio,
\q1 naho o mpañorike o fepè’oo.
\q1
\v 64 Lifotse ty fiferenaiña’o ty tane toy,
\q1 ry \nd Iehovà\nd*; anaro ahy o fañè’oo.
\s1 ט Tète\f + \fr 119:65 \ft Tete: T tsotra, Heb : mereñe \f*
\q1
\v 65 Fa nisoae’o ty mpitoro’o, ry \nd Iehovà\nd*,
\q1 ty amo enta’oo.
\q1
\v 66 Anaro hilala naho hihitse,
\q1 amy te atokisako o fandilia’oo.
\q1
\v 67 Nandifike hey iraho le nalovilovy,
\q1 fe ifaharako o saontsi’oo henane zao.
\q1
\v 68 Soa irehe, mpanao ty soa;
\q1 anaro ahy o fañé’oo.
\q1
\v 69 Mamoroñe vande amako
\q1 o mpinefonefokeo,
\q1 fe hene ahajako an-troke ao o fepè’oo.
\q1
\v 70 Vondrake hoe sabora ty tro’ iareo,
\q1 fe mahanembanembañ’ ahiko o Tsara’oo.
\q1
\v 71 Nahasoa ahiko te nisilofeñe,
\q1 hianarako o fañè’oo.
\q1
\v 72 Fanjaka amako ta ty volamena naho
\q1 ty volafoty añ’arivo’e o Tsaram-palie’oo.
\s1 י Ieòde\f + \fr 119:73 \ft Yode: ‘iè’ Heb: fita mivokeñe\f*
\q1
\v 73 Namboatse naho nitsene ahy o fità’oo; toloro hilala hianarako
\q1 o fandilia’oo.
\q1
\v 74 Ho isa’ o mañeveñe ama’oo iraho le hifale, fa o tsara’oo ty fitamako.
\q1
\v 75 Apotako ry \nd Iehovà\nd*,
\q1 te vantañe o fizakà’oo,
\q1 naho figahiñañe ty nanotria’o ahy.
\q1
\v 76 Ehe ohò ami’ty fikokoa’o migahiñe,
\q1 ty amy nafè’o amy mpitoro’oy.
\q1
\v 77 Ampombao mb’amako ty fitretreza’o hahaveloñ’ahy,
\q1 fa ifaleako o Tsara’oo.
\q1
\v 78 Salaro o mpiebotsebotseo,
\q1 ie nañadroadro ahy tsy vente’e;
\q1 fa ereñèreko o fepè’oo.
\q1
\v 79 Ampimpolio amako o mañeveñe ama’oo, naho o mahafohiñe o taro’oo.
\q1
\v 80 Hahity amo fañè’oo abey ty troko,
\q1 tsy mone ho salareñe.
\s1 כ Kàfe\f + \fr 119:81 \ft Kaf: ‘K ndra Kh’ Heb: Lelam-pitañe\f*
\q1
\v 81 Ho mokoreko fiaiñe o fandrombaha’oo,
\q1 ty amy fisalalàko o enta’oo.
\q1
\v 82 Mampilesa o masokoo o saontsi’oo; anoako ty hoe:
\q1 Ombia ty añohoa’o ahy?
\q1
\v 83 Ndra t’ie hoe gorogoron-divay an-katòeñe ao, tsy haliñoko o fañè’oo.
\q1
\v 84 Fire ty andro’ i mpitoro’oy?
\q1 Ombia te ho zakae’o
\q1 o mpanao samporerak’ ahikoo?
\q1
\v 85 Fa nihaly koboñe ho ahiko
\q1 o mpitrotroabokeo,
\q1 o tsy mañaoñe o Tsara’oo.
\q1
\v 86 Migahiñe iaby o fandilia’oo;
\q1 ampisoañe’ iereo am-pamañahiañe,
\q1 imbao iraho!
\q1
\v 87 Didý tsy nifaohe’iareo an-tane atoy,
\q1 fe izaho, tsy apoko o fepè’oo.
\q1
\v 88 Hetsefo iraho ami’ty fiferenaiña’o,
\q1 hañorihako o tarom-palie’oo.
\s1 ל Làmede\f + \fr 119:89 \ft Lamede: ‘L’ Heb: Kobaiñe\f*
\q1
\v 89 Nainai’e, ry \nd Iehovà\nd*, ty fijadoña’
\q1 o tsara’oo an-dindìñe ao;
\q1
\v 90 Manitsike ze hene tariratse
\q1 mifandimbe ty figahiña’o;
\q1 kanao norize’o ty tane,
\q1 mijadoñe izay.
\q1
\v 91 O fizakà’oo ty ijohaña’ iareo henaneo;
\q1 kila mitoroñ’ azo.
\q1
\v 92 Naho tsy nahaehak’ahy o Tsara’oo
\q1 le ho nihomak’ amy hasotriakoy.
\q1
\v 93 Tsy ho haliñoko ka o fepè’oo,
\q1 fa iereo ro nanotrafa’o ahiko.
\q1
\v 94 Kanao azo iraho, rombaho;
\q1 fa nitsikaraheko o fepè’oo.
\q1
\v 95 Fa hañè-doza amako o lo-tse­rekeo,
\q1 fe ho tsakorèko o taro’oo.
\q1
\v 96 Nitreako te hene higadoñe ze atao safiry; fe toe milañelàñe o fandilia’oo.
\s1 מ Meme\f + \fr 119:97 \ft Mem: ‘M’ Hebreo: rano\f*
\q1
\v 97 Hirý! ty fikokoako o Tsara’oo\f + \fr 119:97 \ft Toe Hake: a.113,119,127,163,165,167\f*!
\q1 Kinañeko lomoñadro.
\q1
\v 98 Mampahihitse ahy ambone’
\q1 o rafelahikoo o fandilia’oo,
\q1 fa amako nainai’e.
\q1
\v 99 Andikoareko an-kilala ze hene mpañok’ ahy,
\q1 amy te ereñereko o taro’oo.
\q1
\v 100 Milikoatse ty faharendreha’ o taoloo ty ahiko,
\q1 amy te ambenako o fepè’oo.
\q1
\v 101 Ampiholiareko amy ze lalan-draty iaby
\q1 o tombokoo;
\q1 hañorihako o tsara’oo.
\q1
\v 102 Tsy nisitahako o fizakà’oo,
\q1 amy te Ihe ty mañòk’ ahy.
\q1
\v 103 Akore ty hamami’ o saontsi’oo
\q1 an-dañilañiko ao,
\q1 lombolombo te ami’ty tantele
\q1 am-bavako ao!
\q1
\v 104 O fepè’oo ro mampandrendrek’ahy,
\q1 fonga hejeko ze lalam-bìlañe.
\s1 נ Nòne\f + \fr 119:105 \ft None: ‘N’ Hebreo; fia, tabiry\f*
\q1
\v 105 Failo amo tombokoo o tsara’oo,
\q1 naho hazavàñe añ’oloñoloko eo.
\q1
\v 106 Fa nifanta iraho vaho hajadoko
\q1 te hambenako o fizakà’o vantañeo.
\q1
\v 107 Loho miatra-draha iraho;
\q1 Ampisotraho amo tsara’oo
\q1 iraho ry \nd Iehovà\nd*.
\q1
\v 108 Iantofo ry \nd Iehovà\nd*
\q1 o banabanam-bavakoo,
\q1 vaho anaro ahy o fizakà’oo.
\q1
\v 109 An-tañako ao nainai’e ty fiaiko,
\q1 fe tsy ho likofeko o Tsara’oo.
\q1
\v 110 Nampidreña-pandrike ho ahy
\q1 o lo-tserekeo,
\q1 fe tsy nivihako o fepè’oo.
\q1
\v 111 Linovako ho nainai’e o taro’oo,
\q1 le irebeha’ ty troko.
\q1
\v 112 Fa natokilako ty troko
\q1 hañoriha’e nainai’e o fañè’oo,
\q1 pak’am-pigadoña’e añe.
\s1 ס Sameke\f + \fr 119:113 \ft Samekh: ‘S’ masioñe Heb: fikalañe, fatike\f*
\q1
\v 113 Hejeko ty milolohe roe,
\q1 fe kokoako o Tsara’oo.
\q1
\v 114 Ihe ro fipalirako naho kalan-defoko;
\q1 o tsara’oo ro fisalalàko.
\q1
\v 115 Misitaha amako ry lo-tserekeo!
\q1 hiambenako o fandilian’ Añaharekoo!
\q1
\v 116 Tozaño amo saontsi’oo iraho,
\q1 soa te ho veloñe;
\q1 le ko ampisalareñe amy fitamàko.
\q1
\v 117 Tohaño le ho tra-drombake,
\q1 hitoloñako amo fepè’oo nainai’e.
\q1
\v 118 Aforintseo ze mandifike
\q1 amo fepè’oo,
\q1 fa vande ty famañahia’ iareo.
\q1
\v 119 Ado’o hoe taim-pira
\q1 ze fonga tsy vokatse an-tane atoy;
\q1 izay ty ikokoako o taro’oo.
\q1
\v 120 Mititititik’ an-kahembañañe ama’o
\q1 o nofokoo;
\q1 fa mampañeveñe ahy o fizakà’oo.
\s1 ע Aine\f + \fr 119:121 \ft Aine: ze feo itolorañe; fihaino\f*
\q1
\v 121 Fanoeko ty hatò naho ty havantañañe,
\q1 ko anga’o amo mpañelok’ ahio.
\q1
\v 122 Tsoeho ho an-kasoa
\q1 ty mpitoro’o,
\q1 ko ado’o hanindria’
\q1 o mpirengevokeo
\q1
\v 123 Ilesà’ o masokoo ty fandrombaha’o
\q1 naho o saontsi’o vañoñeo.
\q1
\v 124 Anò am-piferenaiña’o ty mpitoro’o,
\q1 vaho aòho ahy o fañè’oo.
\q1
\v 125 Mpitoro’o iraho,
\q1 toloro hilala handrendrehako o taro’oo.
\q1
\v 126 Tondroke ty hitoloña’ \nd Iehovà\nd*;
\q1 fa nivalik’ amo Tsara’oo iereo.
\q1
\v 127 Toe kokoako mandikoatse
\q1 o volamenao
\q1 o fandilia’oo, ambone’ ty volamena ki’e,
\q1
\v 128 vaho iantofako te vantañe
\q1 te amy ze he’e o fepè’oo;
\q1 fonga hejeko ze lalam-bàlañe.
\s1 פ Pe\f + \fr 119:129 \ft Pe: ‘P’ ndra ‘F’ te Hebreo : Falie misokake\f*
\q1
\v 129 Fanjaka o taro’oo;
\q1 le ifahara’ ty troko.
\q1
\v 130 Minday hazavàñe ty famentarañe o tsara’oo;
\q1 mampandrèndreke ty bànoke.
\q1
\v 131 Nitañataña vava iraho,
\q1 nisefosefo amy fisalalàko
\q1 o fandilia’ooy.
\q1
\v 132 Mitoliha amako le tretrezo,
\q1 ie anoe’o amo mikoko i tahina’oio.
\q1
\v 133 Alaharo amo fetse’oo ty liako;
\q1 le ko apo’o ho fehen-kakeo
\q1 inoñ’inon-draho.
\q1
\v 134 Jebaño ami’ty famorekekea’ ondatio, hañorihako o fepè’oo.
\q1
\v 135 Ampireandreaño amy mpitoro’oy
\q1 ty lahara’o,
\q1 vaho aòho ahy o fañè’oo.
\q1
\v 136 Mikararake rano hoe torahañe
\q1 o masokoo,
\q1 ami’ty tsy fañoriha’ iareo o Tsara’oo.
\s1 צ Tsadý\f + \fr 119:137 \ft Tsadìke: ‘Ts’ te Hebreo: vantañe, vìntañe\f*
\q1
\v 137 Vantan-dRehe, ry \nd Iehovà\nd*,
\q1 naho vañoñe o fizakà’oo.
\q1
\v 138 Fa nafanto’o an-kahiti’e o taro’oo,
\q1 naho am-pigahiñañe ra’elahy;
\q1
\v 139 Mametrak’ ahiko ty fahimbañako,
\q1 ami’ty fandikofa’ o rafelahikoo o tsara’oo.
\q1
\v 140 Vata’e niventèñe o nafè’oo,
\q1 vaho ikokoa’ ty mpitoro’o.
\q1
\v 141 Kede iraho naho mavoeñe,
\q1 fe tsy haliñoko o fepè’oo.
\q1
\v 142 Toe marentane nainai’e tsy modo
\q1 o havantaña’oo;
\q1 vaho to o Tsara’oo.
\q1
\v 143 Tendrek’ ahiko ty hasotriañe
\q1 naho ty haloviloviañe,
\q1 fe mahafale ty troko o fandilia’oo.
\q1
\v 144 Vantañe nainai’e o taro’oo;
\q1 toloro hilala hivelomako.
\s1 ק Kòfe\f + \fr 119:145 \ft Kofe: ‘K’ Hebreo. gadon-doha, masoandro\f*
\q1
\v 145 Fa nitoreo an-kaampon-troke:
\q1 toiño iraho ry \nd Iehovà\nd*; ­hañorihako o fañè’oo.
\q1
\v 146 Mikanjy Azo, ehe rombaho,
\q1 fa hambenako o taro’oo.
\q1
\v 147 Mañampitso t’ie mitroatse
\q1 naho mikaike; misalala o tsara’oo.
\q1
\v 148 Mitamà o fijilovan-kaleñeo o masoko, mañereñere’ o nafè’oo.
\q1
\v 149 Janjiño ty feoko amo fiferenaiña’oo;
\q1 isotrafo, ry \nd Iehovà\nd*, ty amo nafe’oo.
\q1
\v 150 Fa mitotoke o mpikitro-draha ratio,
\q1 o mitotse amo Tsara’oo.
\q1
\v 151 Marine irehe ry \nd Iehovà\nd*,
\q1 naho hene to o fandilia’oo.
\q1
\v 152 Fa nirendreko haehae o taro’oo
\q1 fa najado’o ho nainai’e.
\s1 ר Rèse\f + \fr 119:153 \ft Resh: ‘R’ Hebreo; añambone\f*
\q1
\v 153 Vazohò ty fisotriako
\q1 vaho imbao,
\q1 fa tsy haliñoko o Tsara’oo.
\q1
\v 154 Alañalaño ty entako, vaho jebaño;
\q1 sotrafo ty amo nafè’oo.
\q1
\v 155 Lavitse o lo-tserekeo ty fandrombahañe, fa tsy paia’ iereo o fañè’oo.
\q1
\v 156 Ra’elahy o fiferenaiña’oo ry \nd Iehovà\nd*;
\q1 bodaño iraho ty amo taro’oo.
\q1
\v 157 Maro ty mampisoañe ahiko
\q1 naho o malaiñ’ahio,
\q1 f’ie tsy mivike amo taro’oo.
\q1
\v 158 Treako o mivalikeo, toe hejeko;
\q1 amy te tsy ambena’ iareo o fetse’oo.
\q1
\v 159 Vetsevetseo ty fikokoako o fepè’oo;
\q1 velomo iraho ry \nd Iehovà\nd*,
\q1 ty amo fiferenaiña’oo.
\q1
\v 160 Ty jabajaba amo Tsara’oo, le t’ie vañoñe, hene mijadoñe nainai’e o fizakà’o vantañeo.
\s1 ש Sìne\f + \fr 119:161 \ft Sin : ‘S’ ,Hebreo, vilo’ masy, famotse\f*
\q1
\v 161 Mampisoañ’ahy tsy aman-tali’e
\q1 o roandriañeo,
\q1 fe mañeveñe amo tsara’oo ty troko.
\q1
\v 162 Firebehako o fetse’oo,
\q1 manahake t’ie anjòam-bara bey.
\q1
\v 163 Hejeko naho mañalik’ahy
\q1 o lañitseo,
\q1 kokoako o Tsara’oo.
\q1
\v 164 Mandrenge Azo im-pito ami’ty andro iraho ty amo fizakà’o mahitio.
\q1
\v 165 Fañanintsin-tsoa amo mikoko
\q1 o Tsara’oo, tsy eo ty hahatsikapy iareo.
\q1
\v 166 Salalaeko i fandrombaha’oy,
\q1 ry \nd Iehovà\nd*, hene ambenako o fandilia’oo.
\q1
\v 167 Ambena’ ty fiaiko o taro’oo,
\q1 le toe kokoako.
\q1
\v 168 Tanako o fepè’oo naho o taro’oo,
\q1 aolo’o eo iaby o liakoo.
\s1 ת Tàve\f + \fr 119:169 \ft Tav: ‘T’ fiasiañe Hebreo; viloñe\f*
\q1
\v 169 Ehe te hiatreke azo o toreokoo,
\q1 ry \nd Iehovà\nd*;
\q1 andrendreho te fahareko o tsara’oo.
\q1
\v 170 Hiheo añatrefa’o eo abey o halalikoo;
\q1 avotsoro ty amo fetse’oo.
\q1
\v 171 Hampipoñake fandrengeañe
\q1 o soñikoo, amy te anare’o ahy o fañè’oo.
\q1
\v 172 Hisaboe’ ty lelako o nafè’oo,
\q1 amy te hene vantañe o fepè’oo.
\q1
\v 173 Ee te ho veka’e hañimba ahiko
\q1 ty fità’o, fa jinoboko o lili’oo.
\q1
\v 174 Fisalalàko i fandrombaha’oy, ry \nd Iehovà\nd*, mampinembanembañ’ahy
\q1 o Tsara’oo.
\q1
\v 175 Sotrafo ty fiaiko handrenge azo,
\q1 vaho ampañimbao ahy o fizakà’oo.
\q1
\v 176 Nivike hoe añondry motso iraho;
\q1 tsoeho o mpitoro’oo,
\q1 fa tsy likofeko o fepè’oo.
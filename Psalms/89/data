\c 89
\s1 Fanoroa’ i Etane nte-Ezrà
\v 1 Ho saboeko nainai’e
\q1 ty fiferenaiña’ \nd Iehovà\nd*,
\q1 hampahafohineko am-bava
\q1 ze hene tariratse mifandimbe
\q1 ty figahiña’o.
\q1
\v 2 Fa hoe iraho: mioreñe nainai’e
\q1 ty fiferenaiñañe,
\q1 najado’o andindiñe ao ty figahiña’o.
\q1
\v 3 Nanoeko fañina amy jinobokoy,
\q1 nifanta amy Davide mpitorokoy:
\q1
\v 4 Hajadoko pak’añ’afeafe’e o tarira’oo,
\q1 naho hatroako amo hene tariratseo
\q1 ty fiambesam-panjakà’o. Selà
\q1
\v 5 Ho rengè’ o likerañeo o halatsà’oo
\q1 ry \nd Iehovà\nd*, naho ty figahiña’o
\q1 am-pivori’ o noro’oo.
\q1
\v 6 Fa ia an-dikerañe ao ty
\q1 mañirinkiriñe am’ \nd Iehovà\nd*?
\q1 Ia amo ana’ o manjofakeo ty
\q1 hambakambañe am’ \nd Iehovà\nd*?
\q1
\v 7 I Andrianañahare
\q1 añeveña’ ty fivori’ o noro’eo;
\q1 hene ilatsa’ o miariseho’ azeo.
\q1
\v 8 Ry \nd Iehovà\nd* Andrianañahare’ i Màroy,
\q1 ia ty mañirinkiriñe azo?
\q1 Ry \nd Ià\nd* maozatseo, ohoñe’ty figahiña’o.
\q1
\v 9 Fehe’o ty fitroña’ o riakeo,
\q1 ie mitroatse o alo’eo le ampipendreñe’o.
\q1
\v 10 Dinemodemo’o ty Rahabe
\q1 manahake o vinonoo;
\q1 binaibaim-pitàn-kaozara’o o rafelahi’oo.
\q1
\v 11 Azo o likerañeo, Azo ka ty tane toy;
\q1 ty voatse toy naho ty halifora’e.
\q1 Ihe ro nañoreñe iareo.
\q1
\v 12 Ty avaratse naho ty atimo,
\q1 songa nitsenè’o;
\q1 rebehe’ i Tabore naho i Kermone
\q1 ty tahina’o.
\q1
\v 13 Maozatse ty sira’o, fatratse ty fità’o,
\q1 mionjoñe ty fitàn-kavana’o.
\q1
\v 14 Ty havañonañe naho ty hatò
\q1 ro fioreñam-piambesa’o;
\q1 iatrefa’ ty fiferenaiñañe
\q1 naho ty havantañañe.
\q1
\v 15 Haha t’ondaty mahafohiñe
\q1 i fipoñafam-peoy,
\q1 Hañavelo ami’ty fireandrean-
\q1 dahara’o iereo, ry \nd Iehovà\nd*;
\q1
\v 16 I tahina’oy ty hitreña’ iareo
\q1 lomoñandro,
\q1 ie onjoñe’ ty havantaña’o.
\q1
\v 17 Ihe ro enge’ ty haozara’iareo,
\q1 mañonjoñe ty tsifa’ay ty fañosiha’o.
\q1
\v 18 A i \nd Iehovà\nd* ty fikalan-defo’ay,
\q1 a i Masi’ Israeley ty Mpanjaka’ay
\q1
\v 19 Teo ty nitsarae’o añ’aroñaroñe
\q1 amo noro’oo, ty hoe:
\q1 fa nìmbaeko i fanalolahiy;
\q1 fa nonjoneko ty jinoboñe am’ ondatio,
\q1
\v 20 nitreako t’i Davide mpitoroko;
\q1 i norizako amy soliko miavakeiy.
\q1
\v 21 Ho gañe ama’e ty tañako,
\q1 hampaozatse aze ka ty sirako
\q1
\v 22 Tsy hamañahy aze o rafelahio,
\q1 tsy hampilovilovy aze i anan-karatiañey.
\q1
\v 23 Ho demoheko añatrefa’e
\q1 o rafelahi’eo,
\q1 vaho ho zevoñeko o malaiñ’azeo.
\q1
\v 24 Ho ama’e ty figahiñako naho
\q1 ty fiferenaiñako,
\q1 ty añarako ro fañonjonañe ty tsifa’e.
\q1
\v 25 Hasampeko amy riakey ka ty fità’e,
\q1 naho ty fitàn-kavana’e amo sakao.
\q1
\v 26 Ho kanjie’e ami’ty hoe: Ihe ro Raeko,
\q1 Andrianañahareko, vaho
\q1 ty lamilamim-pandrombahañe ahiko.
\q1
\v 27 Hanoeko tañoloñoloñako re
\q1 ho talèm-panjaka’ ty tane toy.
\q1
\v 28 Hambenako ami’ty fiferenaiñako nainai’e, le hijadoñe ama’e ty fañinako.
\q1
\v 29 Haoreko tsy ho modo nainai’e
\q1 o tarira’eo,
\q1 ho mira amo
\q1 andron-dikerañeo ty fiambesa’e.
\q1
\v 30 Aa naho zehare’ o ana’eo i Entakoy
\q1 naho tsy mañavelo amo fepèkoo,
\q1
\v 31 naho lilare’ iareo o fañèkoo, vaho tsy mitañ’ o fandiliakoo,
\q1
\v 32 Le ho tiliheko an-kobaiñe ty fiolà’ iareo,
\q1 naho am-pòfoke o tahi’ iereoo.
\q1
\v 33 Fe tsy hasintako ama’e
\q1 ty fiferenaiñako,
\q1 vaho tsy hivalik’ ami’ty figahiñako.
\q1
\v 34 Tsy ho tivaeko i fañinakoy,
\q1 ndra hañova ze naakan-tsoñiko.
\q1
\v 35 Teo ty nifantàko ami’ty hamasiñako,
\q1 —zaho tsy handañitse amy Davide—
\q1
\v 36 Tsy ho modo nainai’e i tiri’ey,
\q1 vaho manahake i masoandro aolokoy i fiambesa’ey;
\q1
\v 37 hioreñe nainai’e re manahake i volañey,
\q1 vaho higahiñe manahake
\q1 i valolombelon-dikerañey. Selà
\q1
\v 38 Fe sinoi’o añe iraho, nifarieñe,
\q1 niviñera’o i noriza’oy.
\q1
\v 39 Novohe’o ty fañina’o amy mpitoro’oy; nitivae’o an-debok’ao ty sabakan-enge’e.
\q1
\v 40 Fonga tinorotosi’o o kijoli’eo
\q1 narotsa’o iaby o rova’eo.
\q1
\v 41 Ikopaha’ ze hene miary eo;
\q1 Andrabioña’ o mifankarine ama’eo.
\q1
\v 42 Naonjo’o ty tañan-kavana’
\q1 o malaiñe azeo;
\q1 nampirebehe’o o rafelahi’e iabio;
\q1
\v 43 Mbore nafote’o i lelam-pibara’ey
\q1 le tsy ampijohañe’o an-kotakotak’ ao.
\q1
\v 44 Najihe’o ty enge’e, naho
\q1 navokovoko’o an-tane eo i fiambesa’ey.
\q1
\v 45 Nitomore’o o andron-katora’eo, kinolopo’o hasalaran-dre. Selà
\q1
\v 46 Pak’ombia ry \nd Iehovà\nd*?
\q1 Hietake nainai’e v’iheo?
\q1 Sikala ombia ty hiforoforoa’
\q1 ty fifombo’o hoe afo?
\q1
\v 47 Tiahio ty habori’ o androkoo,
\q1 akore ty hakoahañe nitsenè’o
\q1 ze kila ana’ ondaty !
\q1
\v 48 Ia t’indaty veloñe tsy ho liàn-kavilasy,
\q1 ho haha’e ami’ty haozara’
\q1 i kiboriy hao ty fiai’e? Selà
\q1
\v 49 Aia o fiferenaiña’o haehaeo, ry Talè,
\q1 ze nifantà’o amy Davide ami’ty figahiña’o?
\q1
\v 50 Tiahio ry Talè, ty fañivañivañe
\q1 i mpitoro’oy,
\q1 ie otroñeko añ’arañako ondaty maroo,
\q1
\v 51 ie kinizakiza’ o rafelahi’oo, ry \nd Iehovà\nd*,
\q1 ie ninjè’ iareo o lia’ i noriza’oio;
\q1
\v 52 Andriañeñe nainai’e t’\nd Iehovà\nd*.
\q1 Ie izay, naho Amena.
\ms1 Fange Faha IV
\sr Sabo 90 - 106
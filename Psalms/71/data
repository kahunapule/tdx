\c 71
\q1
\v 1 Ihe ry \nd Iehovà\nd*, ro itsolohako;
\q1 ko apo’o ho salareñe,
\q1
\v 2 Votsoro ami’ty havantaña’o,
\q1 naho hahao;
\q1 atokilaño amako ty ravembia’o
\q1 vaho rombaho.
\q1
\v 3 Ehe t’ie ho vato fimoneñako,
\q1 ho fimpoliako;
\q1 fa nafanto’o ty handrombahañe ahiko;
\q1 Ihe ro lamilamiko naho rova fiàroko.
\q1
\v 4 Avotsoro an-tañan-do-tsereke raho,
\q1 ry Andrianañahareko
\q1 ami’ty fivontitira’ ty mpandilatse
\q1 naho i mpampisoañey.
\q1
\v 5 Fa Ihe ro fitamàko, ry \nd Iehovà Talè\nd*;
\q1 ty natokisako boak’ami’te nahajalahy.
\q1
\v 6 Ihe ty nirampiako
\q1 boak’an-kovin-dreneko ao;
\q1 Ihe ty nañakatse ahy an-tron-dreneko;
\q1 Rengeko nainai’e rehe.
\q1
\v 7 Filatsà’ i màroy raho,
\q1 f’Ihe ro fipalirako maozatse.
\q1
\v 8 Pea’ ty fibangoañe naho ty fiasiañ’Azo
\q1 lomoñandro ty vavako,
\q1
\v 9 Ko aitoa’o raho naho fa bey;
\q1 ko mamorintseñe ahy naho
\q1 milesa ty haozarako.
\q1
\v 10 Fa nikinia’ o rafelahikoo;
\q1 vaho mitrao-pikilily ahy
\q1 o mivoñoñe ty fiaikoo,
\q1
\v 11 ami’ty hoe:
\q1 naforintsen’ Añahare,
\q1 horidaño arè vaho tsepaho amy t’ie
\q1 po-pañolotse.
\q1
\v 12 Ry Andrianañahare, ko ihànkaña’o,
\q1 ry Andrianañahareko,
\q1 malisà hañolots’ ahy.
\q1
\v 13 Ho salareñe naho mongoreñe
\q1 o manisý ty fiaikoo;
\q1 le hoboñañ’ inje naho hameñarañe
\q1 o mipay hijoy ahikoo.
\q1
\v 14 Fa naho izaho, hitama nainai’e
\q1 vaho honjoneko avao
\q1 ty fandrengeako Azo.
\q1
\v 15 Ho talilie’ ty vavako o havantaña’oo,
\q1 naho o fandrombaha’o lomoñandroo,
\q1 fe nofiko ty hamaro’e.
\q1
\v 16 Hindeseko o tolon-draha’o ra’elahio,
\q1 ry \nd Iehovà Talè\nd*;
\q1 ho taroñeko ty havantaña’o, ty Azo avao.
\q1
\v 17 Ry Andrianañahare, fa nanare’o ahy boak’ ami’ty nahajalahy ahy;
\q1 pake henaneo,
\q1 taroñeko avao o raha fanjaka fanoe’oo.
\q1
\v 18 Aa ndra t’ie bey naho fotivolo,
\q1 ry Andrianañahare, ko farie’o
\q1 ampara’ te ataliliko añ’afeafe
\q1 ty haozara’o;
\q1 ty hafatrara’o amy ze hene ho avy.
\q1
\v 19 Pak’ andindiñe añe ty havantaña’o,
\q1 ry Andrianañahare.
\q1 Ihe namonitse o raha ra’elahio:
\q1 ry Andrianañahare,
\q1 ia ty mañirinkiriñe ama’o?
\q1
\v 20 Ihe nampahatrea ahiko
\q1 haemberañe maro naho hasotriañe;
\q1 ro hameloñ’ahy,
\q1 hañakatse naho hampipoly ahy
\q1 hirik’ an-kerakeran-tane ao.
\q1
\v 21 Ehe, onjono ty engeko,
\q1 vaho mitoliha hañohò ahy.
\q1
\v 22 Ho rengeko ami’ty mandalina ka,
\q1 ty ami’ty hatò’o, ry Andrianañahareko;
\q1 ho saboeko ami’ty marovany,
\q1 ry Masi-Toka’ Israele.
\q1
\v 23 Hipoñake an-drebeke o soñikoo,
\q1 ie mandrenge Azo an-tsabo,
\q1 naho i fiaiko jineba’oy.
\q1
\v 24 Ho talilie’ ty lelako lomoñandro
\q1 o havantaña’oo,
\q1 fa salatse, toe meñatse
\q1 o mipay hijoy ahikoo.
\c 34
\s1 A i Davide, ie nañova vintañe añatrefa’ i Abimaleka, le nienga kanao rinoa’e.
\q1
\v 1 Andriañeko an-tsà an-tsà t’\nd Iehovà\nd*,
\q1 am-bavako ao nainai’e
\q1 ty fandrengeañ’ aze.
\q1
\v 2 Mirenge am’ \nd Iehovà\nd* ty troko;
\q1 ie ho janjiñe’ o tretram-poo le hifalea’e.
\q1
\v 3 Antao hañonjoñe \nd Iehovà\nd*,
\q1 hitrao-pibango i Tahina’ey.
\q1
\v 4 Nitsoeheko t’\nd Iehovà\nd*, le tinoi’e,
\q1 fonga nafaha’e amako ty fangebahebako.
\q1
\v 5 Niandra ama’e iereo le niloeloe,
\q1 tsy ho kolopofen-kameñarañe ka ty tarehe’ iareo.
\q1
\v 6 Nitoreo ty rarake,
\q1 naho nijanjiñ’ aze t’\nd Iehovà\nd*,
\q1 vaho rinomba’e amo hasotria’e iabio.
\q1
\v 7 Mitobe mañohoke o mpañeveñe ama’eo ty anjeli’ \nd Iehovà\nd*, vaho haha’e.
\q1
\v 8 Tsopeho vaho mahaisaha
\q1 te soa t’\nd Iehovà\nd*;
\q1 fale t’indaty mitsolok’ ama’e!
\q1
\v 9 Mañeveña am’ \nd Iehovà\nd*, ry navahe’eo!
\q1 amy te tampe-draha irieñe
\q1 ze mañeveñ’ ama’e.
\q1
\v 10 Mete mililitse vaho mifeake ty kerè
\q1 o liona tora’eo;
\q1 fe tsy ho po-kasoa o mitsoek’ \nd Iehovà\nd*o.
\q1
\v 11 Mb’etoa, ry anake, tsendreño;
\q1 hatoroko anahareo
\q1 ty fañeveñañe am’ \nd Iehovà\nd*.
\q1
\v 12 Ia t’indaty misalala ho veloñe,
\q1 naho mpitea andro, hahaisaha’e ty hasoa?
\q1
\v 13 Afofio ami’ty raty ty famele’o,
\q1 naho o soñi’oo tsy hivolam-pìtake.
\q1
\v 14 Iholiaro ty raty, le anò ty soa;
\q1 mitsoeha filongoañe—le heaño.
\q1
\v 15 Miatreke o vantañeo
\q1 ty fihaino’ \nd Iehovà\nd*,
\q1 naho o fitoreo’eo o ravembia’eo.
\q1
\v 16 Atreatrè’ \nd Iehovà\nd* an-daharañe
\q1 o mpanao ratio;
\q1 aitoa’e an-tane atoy
\q1 ty fitiahiañe iareo.
\q1
\v 17 Mikaike, le mijanjiñe t’\nd Iehovà\nd*,
\q1 ie haha’e amo hasotriañe iabio.
\q1
\v 18 Marine’ ty mikoretse añ’arofo t’\nd Iehovà\nd*,
\q1 vaho rombahe’e o demok’ an-trok’aoo.
\q1
\v 19 Maro ty mañembetse o vañoñeo\f + \fr 34:19 \ft Sab 71:20, Ti II 3:11-12\f*,
\q1 fe avotso’ \nd Iehovà\nd* ama’e iaby.
\q1
\v 20 Ambena’e iaby o taola’eo,
\q1 leo raike tsy rifotse.
\q1
\v 21 Havetra’ ty haratiañe ty lo-tsereke,
\q1 vaho hafàtse ze malaiñe o vantañeo.
\q1
\v 22 Jebañe’ \nd Iehovà\nd* ty fiai’ o mpitoro’eo,
\q1 leo raik’ amo mitsolok’ ama’eo
\q1 tsy hafàtse.
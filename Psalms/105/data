\c 105
\q1
\v 1 Andriaño t’\nd Iehovà\nd*,
\q1 kanjio ty tahina’e;
\q1 ampahafohino ondatio o fitoloña’eo.
\q1
\v 2 Isabò, rengeo an-tsabo;
\q1 talilio o raha fanjaka nanoe’eo.
\q1
\v 3 Mitreña, amy tahina’e masiñey;
\q1 ampirebehañ’ añ’arofo’ o mipay \nd Iehovà\nd*o.
\q1
\v 4 Paiavo t’\nd Iehovà\nd* naho ty haozara’e;
\q1 tsoeho nainai’e ty lahara’e.
\q1
\v 5 Tiahio o raha fanjaka nanoe’eo, o halatsañeo, naho
\q1 o fizakam-palie’eo.
\q1
\v 6 Ry tarira’ i Avrahame mpitoro’eo, ry ana’ Iakobe jinobo’eo;
\q1
\v 7 Ie t’\nd Iehovà\nd* Andrianañaharentika;
\q1 mahaatseke ty tane toy o fizakà’eo.
\q1
\v 8 Toe tiahi’e nainai’e i fañina’ey,
\q1 i tsara linili’e pak’an-tarira’e fah’arivo’e,
\q1
\v 9 i nanoe’e amy Avrahamey,
\q1 naho i nifantà’e am’ Ietsakey,
\q1
\v 10 vaho niventè’e am’Iakobe ho fañè,
\q1 amy Israele ho fañina nainai’e:
\q1
\v 11 ami’ty hoe : Hatoloko azo ty tane’
\q1 Kanàne, ty anjara lova’o.
\q1
\v 12 Ie ondaty mbe nitsiampeampe,
\q1 toe nitsiampe, mbore nirenetane ama’e,
\q1
\v 13 ie nitsatsà-tane mb’an-tane, boak’am-pifeheañe raike
\q1 sikal’am’ondaty ila’eo.
\q1
\v 14 tsy nimetea’e ho lovilovie’ ondatio;
\q1 le trinevo’e o mpanjakao ty am’ iereo:
\q1
\v 15 Ko mitsipaoke o norizakoo;
\q1 le ko joie’ areo o mpitokikoo.
\q1
\v 16 Le nikanjie’e san-kerè o taneo,
\q1 fonga nifolahe’e o tahon-kaneñeo;
\q1
\v 17 Nirahe’e t’indaty hiaolo iareo,
\q1 Iosefe naletake ho ondevo.
\q1
\v 18 Jinoi’ iareo am-bahotse o fandia’eo,
\q1 najo am-po viñe ao i sandri’ey,
\q1
\v 19 ampara’ ty andro nañenefañe
\q1 i nitokia’ey,
\q1 namente aze ty tsara’ \nd Iehovà\nd*.
\q1
\v 20 Nafanto’ i mpanjakay le nabalake re,
\q1 hinaha’ ty mpifehe’ ondatio,
\q1
\v 21 Nanoe’e talèn’ anjomba’e naho mpamandroñe o vara’eo,
\q1
\v 22 nifehe o roandria’eo an-tsatri’e,
\q1 nanoro hihitse amo androanavio.
\q1
\v 23 Nimoake e Mitsraime ao ka t’Israele,
\q1 nitaveañe an-tane’ i Kame añe t’Iakobe.
\q1
\v 24 Le nampanaranahe’e ondati’eo;
\q1 vaho nampaozare’e
\q1 ambone’ o rafelahi’iareoo
\q1
\v 25 Nampifotere’e ty arofo’ iareo
\q1 halaiñe ondati’eo,
\q1 hikinia o mpitoro’eo.
\q1
\v 26 Nirahe’e t’i Mosè mpitoro’e,
\q1 i Aharone jinobo’ey.
\q1
\v 27 Nanoe’ iereo añivo’ iareo eo
\q1 o raha tsitantane’eo,
\q1 naho halatsàñe an-tane’ i Kame ao.
\q1
\v 28 Nañitrifa’e ieñe,
\q1 le nampimoromoroñe’e,
\q1 vaho tsy niolà’ iareo o tsara’eo.
\q1
\v 29 Novae’e ho lio ty rano’ iareo,
\q1 naho zinama’e o fia’ iareoo.
\q1
\v 30 Nisamborian-tsahoñe ty tane’ iareo,
\q1 añ’efem-pandrea’ o mpanjaka’ iareoo.
\q1
\v 31 Nitsara re, le niropahen-daletse,
\q1 naho nandrambañe ty tane’ iareo
\q1 ty haon-doha.
\q1
\v 32 Tinolo’e havandra hisolo orañe,
\q1 naho afo nilebaleba an-tane’ iareo.
\q1
\v 33 Finofo’e o vahe’eo naho o sakoa’eo,
\q1 vaho tsineratsera’e o hatae an-tane’iareoo.
\q1
\v 34 Nisaontsie’e, le nimb’eo o betratrao,
\q1 naho ty kijeja tsy fotofoto;
\q1
\v 35 hene navorembore’ iereo ze naindoñe
\q1 an-tane’ iareo ao,
\q1 fonga nabotseke ty vokan-tane’ iareo.
\q1
\v 36 Nampivetrahe’e iaby ka
\q1 o tañoloñoloñan-tane’ iareoo,
\q1 ze hene lengom-boan- kaozara’iareo.
\q1
\v 37 Le nakare’e reketse volafoty
\q1 naho volamena t’Israele,
\q1 leo raike tsy nitsikapy amo rofoko’eo.
\q1
\v 38 Nifale t’i Mitsraime t’ie niakatse,
\q1 fa nivotraha’ ty fihembañañe.
\q1
\v 39 Nandafiha’e rahoñe ho fialofañe,
\q1 naho afo ho fañazavàn-kaleñe.
\q1
\v 40 Nihalaly iereo le nanjotsoa’e
\q1 hatrakatrake,
\q1 nampieneña’e mahakaman-dikerañe.
\q1
\v 41 Sinoka’e i lamilamiy,
\q1 le nidoandoañe ty rano
\q1 nikararake an-dratraratra ao hoe saka.
\q1
\v 42 Fa nitiahi’e i tsara’e masiñe amy Avrahame mpitoro’ey.
\q1
\v 43 Le naaka’e am-pirebehañe ondati’eo,
\q1 am-pazake o jinobo’eo;
\q1
\v 44 natolo’e ty tane’ o kilakila ondatio,
\q1 vaho rinambe’ iareo ho lova
\q1 o nimokora’ ondatioo:
\q1
\v 45 soa t’ie hañambeñe o fañè’eo
\q1 vaho hañorike i Tsara’ey.
\q1 Treño t’\nd Ià\nd* !
\c 75
\s1 Ho a i Talè, Sabo’ i Asafe, takasy ami’ty feo : Ko Mandrotsake
\v 1 Fa nañandriañe Azo zahay
\q1 ry Andrianañahare !
\q1 fa nañandriañe Azo,
\q1 fa marine i tahina’oy,
\q1 fa nitaroñeñe o fitoloña’o fanjakao.
\q1
\v 2 Ie amotoañako andro;
\q1 le hizaka ami’ty fahiti’e raho.
\q1
\v 3 Mitranake ty tane toy
\q1 naho ze kila mimoneñe ao,
\q1 Izaho ty nampijadoñe o faha’eo. Selà
\q1
\v 4 Hanoeko ty hoe amo mpirengevokeo:
\q1 Ko mandroharoha!
\q1 le amo lo-tserekeo:
\q1 Ko mañonjon-tsifa.
\q1
\v 5 Ko zonjoeñe añ’abo o tsifa’ areoo,
\q1 vaho ko mivolañe an-kagàn-kàtoke.
\q1
\v 6 Fa tsy boak’atiñana ndra ahandrefa
\q1 ndra am-patrambey añe ty fañonjonañe.
\q1
\v 7 I Andrianañahare ro mizaka;
\q1 afotsa’e ty raike le aonjo’e ty raike.
\q1
\v 8 Am-pità’ \nd Iehovà\nd* ao ty fitovy
\q1 pea divay mandroso, lifo-pilaroañe;
\q1 le ampidoañe’e;
\q1 toe ho drofote’ ze fonga lo-tsereke
\q1 an-tane atoy,
\q1 vaho hagodra’ iareo o karafo’eo.
\q1
\v 9 Fa naho zaho, ho talilieko nainai’e,
\q1 ho rengeko an-tsabo t’i Andrianañahare’ Iakobe.
\q1
\v 10  Fonga ho kitsiheko ty tsifa’
\q1 o lo-tserekeo,
\q1 fe honjoneñe ty tsifa’ o vantañeo.
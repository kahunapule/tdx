\c 16
\s1 Onin-tsabo’ i Davide
\q1
\v 1 Tambozoro iraho, ry Andrianañahare,
\q1 toe ama’o ty fitsolohako.
\q1
\v 2 Ty hoe ty tinaroko am’ \nd Iehovà\nd*:
\q1 Ihe ro Talèko, izaho tsy aman-kasoa
\q1 naho tsy ama’o.
\q1
\v 3 O noro’e an-tane atoio:
\q1 ie ro talango’e,
\q1 toe mampinembanembañe ahiko.
\q1
\v 4 Hampitomboeñe ty hasotria’ ze
\q1 mihitrike mb’an-tsamposampo’e añe;
\q1 tsy hailiko ty engan-dranon-dio’iareo,
\q1 le tsy ho rambesen-tsoñiko
\q1 o añara’ iareoo.
\q1
\v 5 \nd Iehovà\nd* ro anjara-lovako
\q1 naho ty fitoviko.
\q1 Tohañe’o ty navike ho ahiko.
\q1
\v 6 An-toetse fanjaka ty nipoha’ o taly
\q1 ho ahikoo; Eka, soa i lovakoy.
\q1
\v 7 Andriañeko t’\nd Iehovà\nd* mpamere ahiko,
\q1 ie haleñe, anare’ ty troko.
\q1
\v 8 Najadoko aoloko nainai’e t’\nd Iehovà\nd*.
\q1 Ie ty an-tañako havana eo,
\q1 tsy higavingaviñe.
\q1
\v 9 Aa le tsy mahay avao ty troko,
\q1 vaho mirebeke ty havokarako;
\q1 mierañerañe ka ty sandriko,
\q1
\v 10 amy te tsy hapo’o an-tsikeokeok’ ao ty fiaiko,
\q1 vaho tsy hado’o hahaoni-pihomahañe i Masi’oy.
\q1
\v 11 Ampaharofoana’o ahiko
\q1 ty lalan-kaveloñe;
\q1 lifotse hafaleañe ty añatrefa’o;
\q1 haravoravoañe nainai’e
\q1 ro am-pitàn-kavana’o.
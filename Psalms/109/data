\c 109
\s1 Ho a i Talè, Sabo’ i Davide
\v 1 Ry Andrianañaharem-pandrengeako, Ko mianjiñe,
\q1
\v 2 fa nasoka’ iareo amako ty vava raty
\q1 naho ty vavam-pamañahiañe
\q1 fa nifosa ahy an-dela mibodiake.
\q1
\v 3 Niarikoboña’ iareo am-pivolam-palaiñañe;
\q1 vaho nialy amako tsy am-poto’e.
\q1
\v 4 Manisý ahy iereo ho valem-pikokoako,
\q1 zaho mpitalaho.
\q1
\v 5 Tinambe’ iareo raty hasolo ty soa naho falaiñañe hasolo ty fikokoako.
\q1
\v 6 Tendreo ty lo-tsereke hifehe aze,
\q1 ampijohaño am-pitàn-kavana’e
\q1 ty mpañinje,
\q1
\v 7 ie zakaeñe, ampiboaho te voa,
\q1 le hatao tahiñe i fisolohoa’ey.
\q1
\v 8 Ho tomoreñe o andro’eo,
\q1 vaho ho tavaneñe i fitoloña’ey.
\q1
\v 9 Le ho bode-rae o ana’eo vaho ho ramavoy ty vali’e.
\q1
\v 10 Ho mpangatake miriorio o ana’eo;
\q1 hipay ty lintse’iareo am-bangiñe añe.
\q1
\v 11 Hifetreha’ ty mpampisongo
\q1 ze hene vara’e;
\q1 naho ho volose’ o ambahinio
\q1 ty tolin-kamokora’e.
\q1
\v 12 Ee t’ie tsy ho am-piferenaiñañe,
\q1 naho leo raike tsy hitretre
\q1 o ana’e bode-raeo
\q1
\v 13 Haitoañe o tiri’eo,
\q1 vaho ho faopaoheñe
\q1 ami’ty tariratse handimbe ty añara’ iareo.
\q1
\v 14 Le ho tohineñe am’ Iehovà
\q1 ty hakeon-drae’e;
\q1 naho tsy ho faoheñe t’y tahin-drene’e.
\q1
\v 15 Ho aolo’ \nd Iehovà\nd* nainai’e abey iereo,
\q1 soa te hapitso’e an-tane atoy
\q1 ty fitiahiañe iareo.
\q1
\v 16 Amy te namoea’e ty hiferenaiñe,
\q1 te mone nampisoañe ondaty rarake naho poie’e, naho ty mioremeñe,
\q1 hañohofa’e loza.
\q1
\v 17 Ie nimpitea onjitse, le nifotetse ama’e, nalain-tata re, le nihànkaña’e.
\q1
\v 18 Nanaroñe aze hoe sarimbo
\q1 ty fañompà’e;
\q1 nizilik’ an-tro’e ao hoe rano,
\q1 naho hoe solik’ an-taola’e ao.
\q1
\v 19 Ho ama’e manahake
\q1 ty lamba iombea’e, naho hoe
\q1 ty sadia fidiaña’e.
\q1
\v 20 Zay ty paia’ o malaiñe ahio
\q1 hanoe’ \nd Iehovà\nd* amako,
\q1 o mañofoke ty fiaikoo.
\q1
\v 21 F’Ihe, ry \nd Iehovà\nd* Talè,
\q1 ano amako sazò i tahina’oy;
\q1 ami’ty hasoa ty fiferenaiña’o, ihahao,
\q1
\v 22 fa misotry naho rarake,
\q1 naho fere ty troko añ’ovako ao;
\q1
\v 23 zaho mimian-koe talinjo mitibake
\q1 vaho nahifik’ añe hoe valala.
\q1
\v 24 Mitrezontrezo ty ongoko fa mililitse;
\q1 vaho boroka ty sandriko,
\q1 tsy aman-tsolike.
\q1
\v 25 Ifosàñe, te isa’ iareo,
\q1 le akofikofi’iareo loha.
\q1
\v 26 Imbao raho, ry \nd Iehovà\nd*
\q1 Andrianañahareko; rombaho raho
\q1 ty amy fiferenaiña’oy.
\q1
\v 27 Hahafohina’ iareo t’ie i fità’oy,
\q1 te Ihe ry \nd Iehovà\nd*, ro mitoloñe.
\q1
\v 28 Angao hamàtse iereo,
\q1 f’ihe mitahia;
\q1 ie mitroatse le ho salatse,
\q1 fe ho fale ty mpitoro’o.
\q1
\v 29 Hampisikineñe hameñarañe
\q1 o mpanesek’ ahikoo,
\q1 naho hiholonkoñan-kasalarañe
\q1 hoe sarimbo.
\q1
\v 30 Honjone’ ty vavako ­fañandriañañe t’\nd Iehovà\nd*;
\q1 ho rengeko añivo’ i màroy.
\q1
\v 31 Amy t’ie mijohañe
\q1 am-pitàn-kavana’ ty poie’e,
\q1 hañaha’e amo mpanisì’ azeo.
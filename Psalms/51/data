\c 51
\s1 Ho a i Talè: Sabo’ i Davide, ami’ty fitiliha’ i Natana mpitoky, ie fa niolots’ amy Bat’sebae.
\v 1 Ry Andrianañahare,
\q1 matariha amy hafatraram-pikokoa’o, faopaoho o fiolàkoo amo hara’elahim-piferenaiña’oo,
\q1
\v 2 Kotriño hitoratsike amo tahikoo,
\q1 liovo amo fandilarakoo.
\q1
\v 3 Apotako o fiolàkoo:
\q1 vaho miatrek’ ahy nainai’e o hakeokoo.
\q1
\v 4 Ama’o, le ama’o avao ty nandilarako;
\q1 naho nanao hatsivokarañe
\q1 am-pivazohoa’o;
\q1 soa te ho rendreke to t’ie mitsara,
\q1 vaho vantañe te mizaka.
\q1
\v 5 Toe naterak’ an-kakeo raho,
\q1 naho an-tahiñe t’ie niareñen-drene.
\q1
\v 6 Inao, mipay hatò añ’ova ao rehe,
\q1 aa le ampandrendreho hìhitse
\q1 mietake raho.
\q1
\v 7 Efero an-tseva\f + \fr 51:7 \ft Hysopa: rongoñe famitsen-dio: Avo 12.22\f* raho, hikotritriake;
\q1 ampandrò ho foty matsatsaoke
\q1 te amo volovasoo\f + \fr 51:7 \ft ranom-panala\f*.
\q1
\v 8 Ampitsanoño firebehañe
\q1 naho hafalean-draho;
\q1 soa te hiankahake o taolañe dinemo’oo.
\q1
\v 9 Aetaho amo tahikoo ty lahara’o,
\q1 ehe fonga forò o hakeokoo.
\q1
\v 10 Itseneo fo vao ry Andrianañahare;
\q1 le vaò añ’ovako ao ty troke migahiñe.
\q1
\v 11 Ko ahifike tsy ho añatrefa’o eo raho,
\q1 le ko apitsok’ amako i Arofo’o Masiñey.
\q1
\v 12 Ampolio amako ty hafalea’
\q1 i fandrombaha’oy,
\q1 itohano ho aman-troke mahimbañe.
\q1
\v 13 Le hampahafohineko
\q1 o aman-kakeoo o lala’oo,
\q1 hampipoliañe o mpanan-tahiñeo.
\q1
\v 14 Hahao ami’ty lio-màlin-draho,
\q1 ry Andrianañahare, Andrianañaharem-
\q1 pandrombahañ’ ahikoy;
\q1 le ho saboen-delako o havantaña’oo.
\q1
\v 15 O Talè\nd ,\nd* sokafo o soñikoo
\q1 hitaroñam-bavako ty fandrengeañ’ Azo
\q1
\v 16 Toe tsy mahafale Azo o soroñeo,
\q1 fa ho nibanabanaeko;
\q1 tsy no’o o soroñe oroañeo.
\q1
\v 17 Ty soron’ Añahare, le troke mihoto;
\q1 tsy ho sirikae’o ry Andrianañahare,
\q1 ty arofo rofotse naho mikoretse.
\q1
\v 18 Hasoao i Tsiône ami’ty fatariha’o;
\q1 atroaro o kijoli’ Ierosalaimeo.
\q1
\v 19 Izay vaho ho no’o
\q1 o sorom-bantañeo:
\q1 o soroñe oroañeo naho soroñ’ añoñeo;
\q1 le hengaeñe bania ambone’ i kitreli’oy.
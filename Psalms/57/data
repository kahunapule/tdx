\c 57
\s1 Ho a i Talè, Haja’ i Davide, ie nibioñ’ amy Saoly mb’an-dakato ao ami’ty feo : Ko Rotsahe’o.
\v 1 Tretrezo raho ry Andrianañahare, iferenaiño,
\q1 fa Ihe ro fitsoloham-piaiko; eka! an-talinjon’ ela’o ao ty fipalirako, ampara’ te ihelaña’ ty hankàñe.
\q1
\v 2 Kanjieko t’i Andrianañahare Abo-tia;
\q1 Aman’ Añahare fahatafeterako.
\q1
\v 3 Hahitri’e hirik’an-dikerañe ao
\q1 ty fandrombahañe ahy,
\q1 endaha’e i mandialia ahikoy. Selà
\q1 Ho sangitrihen’ Añahare ty fiferenaiña’e naho ty hatò’e.
\q1
\v 4 An-teñateñan-diona ao ty fiaiko;
\q1 itraofako handre o mpikofòke afoo;
\q1 toe o ana’ ondatio,
\q1 lefoñe naho ana-pale o famotsi’eo,
\q1 fibara masioñe ty famele’iareo.
\q1
\v 5 Onjoneñe ambone’ i likerañey rehe,
\q1 ry Andrianañahare,
\q1 ambone’ ty tane toy iaby ty enge’o.
\q1
\v 6 Nikotepe’ iareo harato o liakoo;
\q1 mibokobokoke ty fiaiko;
\q1 nihalia’ iereo koboñe ty aoloko eo,
\q1 f’ie nigodoñe am-po’e ao. Selà
\q1
\v 7 Mijadoñe ty troko ry Andrianañahare,
\q1 eka, gañe ty troko;
\q1 hisabo raho, eka hisabo fandrengeañe.
\q1
\v 8 Mivañona, ry engeko!
\q1 Mitroara ry kararàke naho marovany,
\q1 hampitsekafako ty fanjirik’andro!
\q1
\v 9 Hañandriañe Azo raho ry Talè
\q1 añivo’ ondatio eo,
\q1 ho rengeko an-tsabo
\q1 amo kilakila‘ndatio ao.
\q1
\v 10 Amy te ra’elahy pak’ an-dindiñe añe
\q1 ty fiferenaiña’o;
\q1 le pak’an-drahoñe eñe ty hatò’o.
\q1
\v 11 Onjoneñe ambonen-dikerañ’eñe rehe
\q1 ry Andrianañahare,
\q1 ty enge’o ambone’ ty tane bey toy.
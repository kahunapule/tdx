\c 41
\s1 Ho a i Talè, Sabo’ i Davide
\v 1 Haha ty mañaoñe o rarakeo;
\q1 ie ho votsore’ Iehovà an-tsan-kankàñe.
\q1
\v 2 Harova’\nd Iehovà\nd* le ho tana’e veloñe naho hatao’e haha amy taney eo,
\q1 naho tsy apo’e an-tsatrin-tron-drafelahy
\q1
\v 3 Ho tohaña’ \nd Iehovà\nd* amy tihy tindria’ey;
\q1  hafote’o ho jangan-dre am-pandream-pisilofa’e eo.
\q1
\v 4 Aa naho zaho, hoe ty asako: ry \nd Iehovà\nd*,
\q1 Atariho, jangaño ty fiaiko, fa nandilarako.
\q1
\v 5 Manambaitambaiñ’ ahy o rafelahikoo: ombia t’ie hikoromake,
\q1 hihomaha’ i añara’ey?
\q1
\v 6 Ie mitilik’ ahy,
\q1 manao rehan-dremborake;
\q1 mangoroñe hakeo ama’e ty tro’e;
\q1 ie miavotse, volañe’e.
\q1
\v 7 Ivesovesoa’ o malaiñe ahy iabio,
\q1 mikilily joy, ami’ty hoe:
\q1
\v 8 Mipitek’ ama’e ty bilokan-kokolampa;
\q1 kanao mitsilañe re, tsy hitroatse ka.
\q1
\v 9 Eka, ndra i rañeko nianteherakoy,
\q1 i nikama i hanekoiy,
\q1 fa nañonjo tomitse amako.
\q1
\v 10 F’Ihe ry \nd Iehovà\nd*, iferenaiño,
\q1 vaho atroaro hamaleako iareo.
\q1
\v 11 Zao ty aharendrehako te no’o,
\q1 t’ie tsy irohafa’ o rafelahikoo.
\q1
\v 12 Naho izaho, tozañe’o ami’ty havañonako,
\q1 naho ampañatrefe’o laharañe amako nainai’e.
\q1
\v 13 Andriañeñe t’\nd Iehovà\nd*
\q1 Andrianañahare’Israele,
\q1 haehae vaho nainai’e donia. Amena naho Amena.
\ms1 Fange Faha II
\sr Sabo 42 - 72
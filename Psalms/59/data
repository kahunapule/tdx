\c 59
\s1 Ho a i Talè, ami’ty Altasete, Sabo’ i Davide, ie nampandroñe’ i Saole ty anjomba’e hañe-doza ama’e.
\v 1 Hahao an-drafelahiko raho
\q1 ry Andrianañahare :
\q1 ampitroaro an-kaboañe
\q1 ty amo miatreatre ahikoo.
\q1
\v 2 Avotsoro amo mitolon-katsivokarañeo,
\q1 vaho rombaho am’ondaty
\q1 mampiori-dioo.
\q1
\v 3 Hehe t’ie mamandroñe ty fiaiko,
\q1 robohe’ o mpitrotrofiak’ amako,
\q1 tsy ty amo fiolàkoo ndra o tahikoo, ry Iehovà.
\q1
\v 4 Tsy o fandilarakoo ty falisa’ iareo
\q1 hiatreatre ahy;
\q1 mivañona hañolora’o vaho mivazohoa.
\q1
\v 5 Ihe arè ry \nd Iehovà\nd*,
\q1 Andrianañahare’ i màroy,
\q1 Andrianañahare Israele,
\q1 mivañona, handilova’o o fifeheañeo;
\q1 ko tretrezeñe o mpiola lo-tserekeo. Selà
\q1
\v 6 Mibalike haleñe iereo,
\q1 mañaolo hoe amboa
\q1 vaho mikariokariok’ amy rovay.
\q1
\v 7 Hehe t’ie mamore am-bava,
\q1 fibara ty an-tsoñi’e, manao ty hoe:
\q1 Ia ty mijanjiñe
\q1
\v 8 F’ihe, ry \nd Iehovà\nd*, ro hiankahak’ am’iareo, hene sirikae’o o fifeheañeo.
\q1
\v 9 O ry Haozarako, fitamakoo;
\q1 kijoli-aboko t’i Andrianañahare.
\q1
\v 10 Hiaolo ahy t’i Andrianañaharem-piferenaiñako,
\q1 hampisamban’ Añahare o rafelahikoo.
\q1
\v 11 Ko vonoe’o hey iereo,
\q1 tsy mone haliño ondatikoo;
\q1 ampirererereo ami’ty haozara’o,
\q1 vaho afotsaho, ry Talè, fikala’ay.
\q1
\v 12 ty amo hakeom-palie’ iareoo,
\q1 o saontsim-pivimbi’eo, ee t’ie ho tsepaheñe am-pirengevoha’e, naho amo fatse vaho fandañitse aaka’ iareoo.
\q1
\v 13 Mongoro an-kaviñerañe,
\q1 zamano ho modo,
\q1 hampandrendrehañe te mifehe
\q1 am’ Iakobe ao t’i Andrianañahare,
\q1 sikala añ’olo’ ty tane toy añe, Selà
\q1
\v 14 Mimpoly haleñe iereo,
\q1 mañaolo hoe amboa,
\q1 vaho mbeo-mbeo an-drova atoy,
\q1
\v 15 Mihelahela avao, mipay haneñe,
\q1 vaho mitromoroñe naho tsy vontsy.
\q1
\v 16 Aa naho zaho, ho saboeko ty haozara’o; Eka, hipoñafako te maraiñe
\q1 ty amy fiferenaiña’oy;
\q1 amy te Ihe ro tambohoko,
\q1 fitsolohako añ’andron-kaloviloviako.
\q1
\v 17 Ry Haozarako,
\q1 hisaboako am-pandrengeañe:
\q1 amy te mpikalañ’ ahy t’i Andrianañahare,
\q1 i Andrianañaharem-piferenaiñ’ ahiy.
\c 37
\s1 Sabo’ i Davide
\v 1 א Ko embetse amo tsivokatseo,
\q1 vaho ko tsikirihe’o o mpanao ratio,
\q1
\v 2 F’ie hiforejeje aniany hoe ahetse,
\q1 vaho hiheatse hoe rongo-maindoñe.
\q1
\v 3 ב Miatoa am’ \nd Iehovà\nd*, le anò ty soa;
\q1 imoneño i taney
\q1 vaho rañeto ty figahiñañe.
\q1
\v 4 Mifalea am’ \nd Iehovà\nd*; le hatolo’e azo
\q1 ty fisalalàn’ arofo’o.
\q1
\v 5 ג Ampiatò am’ \nd Iehovà\nd* ty fombà’o,
\q1 Atokiso, vaho ie ty hitoloñe.
\q1
\v 6 Le hampionjone’e hoe hazavàñe
\q1 ty havantaña’o,
\q1 vaho hoe an-tsipinde-mena
\q1 ty havañona’o.
\q1
\v 7 ד Manintsiña am’ \nd Iehovà\nd*
\q1 naho mahaliñisa;
\q1 ko ihobira’o ty miraorao an-tsata’e,
\q1 t’indaty mitoloñ’ am-pikitrohan-dratio.
\q1
\v 8 ה Fario o habosehañeo, naho apoho ty fombo;
\q1 ko embetse kera hañosi-karatiañe.
\q1
\v 9 Toe haitoañe o tsy vokatseo,
\q1 fa handova i taney ze mitamà \nd Iehovà\nd* \f + \fr 37:9 \ft Sab 37:11,22,29,34, Mat 5:5\f*.
\q1
\v 10 ו Aniany le tsy ho eo i lo-tserekey,
\q1 ho tsoehe’o i akiba’ey f’ie tsy ho trea.
\q1
\v 11 Toe handova i Taney o tretram-poo,
\q1 hifale am-piraoraoañe vokatse.
\q1
\v 12 ז Kililie’ i lo-tsereke ty vantañe,
\q1 vaho ampikodrita’e nife.
\q1
\v 13 Iankahafa’ i Talè,
\q1 fa arofoana’e te an-­titotse ty andro’e.
\q1
\v 14 ח Fa napontsoa’ o tsivokatseo
\q1 ty fibara,
\q1 vaho nampibitsoke fale
\q1 hametsaha’e ambane
\q1 o rarakeo naho o misotrio,
\q1 hañohofa’e loza
\q1 amo an-dala mahitio.
\q1
\v 15 Hitrofaha’ i fibaray ty tro’ iareo,
\q1 vaho ho pekañeñe ty fale’ iareo.
\q1
\v 16 ט Hamake ty ­kedekedek’ anaña’
\q1 ty vantañe
\q1 ta ty havokara’ o tsivokatse maroo.
\q1
\v 17 Toe ho pozaheñe ty sira’ o lo-tserekeo,
\q1 fe tohaña’ \nd Iehovà\nd* o vañoñeo.
\q1
\v 18 י Arofoana’ \nd Iehovà\nd* ty andro’
\q1 o vantañeo,
\q1 tsy ho modo kitro añ’afe’e ty lova’iareo;
\q1
\v 19 Tsy ho salatse an-tsan-karatiañe;
\q1 le ho anjañe an-tsam-paosa.
\q1
\v 20 כ Hikoromake o tsy vokatseo,
\q1 le hanahake ty safon’ añondry
\q1 o rafelahi’ \nd Iehovà\nd*o,
\q1 ie himosaoñe an-katòeñe,
\q1 toe himiañe.
\q1
\v 21 ל Misongo i tsivokatsey
\q1 fe tsy mañavake;
\q1 matarike i vantañey vaho mañomey.
\q1
\v 22 Toe handova i taney o tahie’eo,
\q1 fe haitoañe añe o afà’eo.
\q1
\v 23 מ Ampijadoña’ \nd Iehovà\nd*
\q1 ty lia’ ondaty, ie no’e i lala’ey.
\q1
\v 24 Ndra t’ie mikorovoke
\q1 tsy hidaboñe,
\q1 fa tohaña’ \nd Iehovà\nd* am-pitàñe.
\q1
\v 25 נ Nitora’e iraho,
\q1 fa antetse henaneo,
\q1 mboe liako tsy nahatrea te
\q1 naforintseñe o vañoñeo,
\q1 te nangata-kaneñe o keleia’eo.
\q1
\v 26 Matarike lomoñandro re naho
\q1 mampisongo, vaho vokatse o tiri’eo.
\q1
\v 27 ס Ihankaño ty raty, le anò ty soa,
\q1 vaho himoneñe kitro añ’afe’e.
\q1
\v 28 Tea’ \nd Iehovà\nd* ty hatò,
\q1 le tsy ho farie’e o mpañorike i Ha’eio;
\q1 soa-fipalitse nainai’e iereo;
\q1 fe haitoañe ty tiri’ o lo-tserekeo.
\q1
\v 29 ע Handova i taney o vañoñeo, vaho himoneñe nainai’e.
\q1
\v 30 פ Mañaka-kihitse ty falie’ o vantañeo,
\q1 manao saontsi-to i famele’ey.
\q1
\v 31 Añ’arofo’e ao ty Hàn’Añahare’e\f + \fr 37:31 \ft Its 6:6, Sab 40:8, 119:11, Ies 51:7\f*,
\q1 tsy midorasitse o fandia’eo.
\q1
\v 32 צ Tampone’ ty tsivokatse ty vantañe, mipay hañè-doza ama’e.
\q1
\v 33 Fe tsy hapo’ \nd Iehovà\nd* an-taña’e ao,
\q1 vaho tsy hado’e hafàtse an-jaka.
\q1
\v 34 ק Itamao t’\nd Iehovà\nd*,
\q1 naho ambeno i lala’ey,
\q1 le honjone’e handova i taney,
\q1 vaho ho isa’o ty fañitoañe o tsivokatseo.
\q1
\v 35 ר Fa nitreako ty lahiaga, tsivoatsolo,
\q1 nandrevake hoe hatae maindoñe
\q1 an-tane’e ao;
\q1
\v 36 Fe nihelañe añe, le heheke, tsy eo;
\q1 pinaiko fa tsy nahatrea.
\q1
\v 37 ש Henteo ty vañoñe, hehe i vantañey, ho soa-figadoñe ty mifampilongo.
\q1
\v 38 Fe hatrao-­karotsake o mpandilatseo
\q1 vaho ho tomereñe ty figadoña’
\q1 ty lo-tsereke.
\q1
\v 39 ת Boak’ am’ \nd Iehovà\nd*
\q1 ty fandrombahañe o vañoñeo,
\q1 Ie ty fitsoloha’ iareo an-tsàm-poheke.
\q1
\v 40 Imbàe’ \nd Iehovà\nd* naho votsore’e;
\q1 haha’e amo ­tsivokatseo vaho rombahe’e,
\q1 amy te Ie ty fipalira’ iareo.
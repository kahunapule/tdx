\c 140
\s1
\v 1 Ho a i Talè, Sabo’ i Davide.
\q1 Avotsoro am’ ondaty lo-tserekeo raho, ry \nd Iehovà\nd*;
\q1 arovo am’ondaty piaroteñeo;
\q1
\v 2 o mikilily añ’arofo’e ao
\q1 naho mikitrok’aly lomoñandroo.
\q1
\v 3 Nisioñe’ iereo ty famele’ iareo hoe mereñe;
\q1 an-tsoñi’iareo ty vorem-pandrefeala. Selà
\q1
\v 4 Arovo tsy ho am-pità’ o lo-tserekeo raho ry \nd Iehovà\nd*;
\q1 arovo amy ‘ndaty mitrotrofiakey,
\q1 ty mikinia hampidorasitse o liakoo.
\q1
\v 5 Nañetake fandrike ho ahy
\q1 o mpikavokavokeo; naho taly;
\q1 naho namelara’ iareo harato
\q1 añ’olon-dalañeo vaho
\q1 nampibitsoke fandri-boñe amako. Selà
\q1
\v 6 Hoe raho am’ \nd Iehovà\nd*,
\q1 Ihe ro Andrianañahareko.
\q1 Janjiño, ry \nd Iehovà\nd*,
\q1 o feon-kalalikoo.
\q1
\v 7 Ry \nd Iehovà\nd* Talè,
\q1 faozaram-pandrombahañe ahiko,
\q1 Mpanaroñe ty lohako
\q1 añ-andron-kotakotake.
\q1
\v 8 Ko toiñe’o, ry \nd Iehovà\nd*,
\q1 ty fisalalà’ o tsy vokatseo,
\q1 ko osihe’o ty fikililia’iareo
\q1 tsy mone hirohake. Selà
\q1
\v 9 Le ty loha’ o miarikoboñ’ ahikoo:
\q1 ho rongoñeñe
\q1 ty fikotrihan-tsoñi’iareo,
\q1
\v 10 naho hararadrarak’ am’ iereo
\q1 ty foroha mirekake;
\q1 vaho havokovoko añ’afo
\q1 an-koboñe ao, tsy hitroatse ka.
\q1
\v 11 Tsy hitoera’ ty mpikatramo ty tane toy;
\q1 ho vandroñen-doza
\q1 ondaty mpiloa-tiñakeo.
\q1
\v 12 Fantako te mpanozañe o misotrio
\q1 t’I\nd ehovà\nd*, naho ty zo’ o rarakeo.
\q1
\v 13 Toe mañandriañe ty tahina’o
\q1 o vantañeo,
\q1 vaho himoneñe añatrefa’o eo o vañoñeo.
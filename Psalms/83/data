\c 83
\s1
\v 1 Sabo’ i Asafe, Takasy
\q1 Ko mianjiñe ry Andrianañahare
\q1 ko mimosy vaho ko mañamahama,
\q1 ry Andrianamboatse!
\q1
\v 2 Heheke, ­miroharoha o rafelahi’oo,
\q1 mivoala-doha o malaiñe Azoo.
\q1
\v 3 Hikililie’ iareo ondati’oo;
\q1 mivory hikinia o mipalitse ama’oo.
\q1
\v 4 Antao, hoe iereo, haitoan-tika
\q1 tsy ho fifeheañe ka.
\q1 soa tsy ho tiahy ka ty añara’ Israeley.
\q1
\v 5 An-troke miraike t’ie mikinia,
\q1 mifañina fanjeharañe ama’o.
\q1
\v 6 O kiboho’ i Edome naho Ismaeleo;
\q1 i Moabe, naho o nte Hagìo,
\q1
\v 7 i Gebale naho i Amone,
\q1 naho i Amaleke;
\q1 i Pilisty vaho o mpimone’ i Tsoreo.
\q1
\v 8 Rekets’ am’ iareo ka t’i Asore;
\q1 le fitañe am’iareo o ana’ i Loteo. Selà
\q1
\v 9 Ampanahafo amy nanoa’o amy Midiane,
\q1 amy Sisera vaho am’ Iabene
\q1 an-torahan-Kisone añe,
\q1
\v 10 i narotsake Endora añe rey,
\q1 ninjare litsake amy taney.
\q1
\v 11 Ampihambaño amy Orebe
\q1 naho amy Zeèbe o roandria’eo,
\q1 fonga hanahak’ i Zebake naho i Tsalmonà
\q1 o ana-dona’ iareoo
\q1
\v 12 ie nanoa’iareo ty hoe:
\q1 Antao hitavañe o fiandrazen’ Añahareo!
\q1
\v 13 O Andrianañahareko,
\q1 anò hoe talìon-deboke iereo,
\q1 hoe kafokafo miatre-tioke !
\q1
\v 14 Manahake ty afo mamorototo ala,
\q1 naho ty foroha mampisolebatse
\q1 o vohitseo;
\q1
\v 15 Aa le horidaño amy tangololahi’oy;
\q1 le ampihembaño ami’ty tio-bei’o.
\q1
\v 16 Liforo hasalarañe ty vìnta’ iareo,
\q1 hipaia’e ty tahina’o\f + \fr 83:16  \ft Sab 44:21-22, 74:18, Ies 52:5, Iir 23:26-27\f*, ry \nd Iehovà\nd*.
\q1
\v 17 Ie ho salareñe naho
\q1 hangebakebake nainai’e,
\q1 eka ho meñareñe naho hikoromake.
\q1
\v 18 Hahafohina’ ondatio te Ihe avao,
\q1 ro kanjieñe ty hoe \nd Iehovà\nd*,
\q1 Andindimone’ ty tane toy.
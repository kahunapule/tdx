\c 85
\s1 Ho a i Talè : Sabo’ o Ana’ i Korao
\v Ry \nd Iehovà\nd* nisohe’o ty tane’o;
\q1 nafote’o ty fañondevoza’ Iakobe;
\q1
\v 2 napo’o ty tahi’ondati’oo
\q1 Fonga nakopo’o o hakeo’ iareoo; Selà
\q1
\v 3 nasita’o iaby ty fifombo’o;
\q1 niambohoa’o ty fiforoforoan-kaviñera’o.
\q1
\v 4 Ampolio zahay ry Andrianañaharem-
\q1 pandrombahañ’ anay,
\q1 vaho apoho ty helo’o ama’ay.
\q1
\v 5 Ho viñera’o nainai’e hao zahay?
\q1 Hampitoie’o an-tariratse kitro
\q1 añ’afe’e hao, o helok’añ’arofo’oo?
\q1
\v 6 Tsy ihe hao ty hameloñe anay indraike,
\q1 hirebeha’ ondati’oo?
\q1
\v 7 Atorò anay ty fiferenaiña’o,
\q1 ry \nd Iehovà\nd*,
\q1 toloro o fandrombaha’oo.
\q1
\v 8 Ho tsendreñeko ty ho tsarae’ \nd Iehovà\nd*
\q1 Andrianañahare;
\q1 fa fañanintsiñe ty taroñe’e am’
\q1 ondati’eo naho amo noro’eo;
\q1 le ee abey t’ie tsy hibalintoa mb’an-kadagolàñey.
\q1
\v 9 Toe marine’ o mañeveñe ama’eo
\q1 ty fandrombaha’e,
\q1 hitobea’ o enge’eo an-tanen-tikañ’ ao.
\q1
\v 10 Mifañaoñe ty fiferenaiñañe
\q1 naho ty hatò;
\q1 mifañondroke ty havantañañe
\q1 naho ty filongoañe.
\q1
\v 11 Mivoañe hirik’an-tane ao ty hatò,
\q1 mijilo hirik’an-dikerañe añe
\q1 o havantañañeo.
\q1
\v 12 Eka, hanjotso ty soa t’\nd Iehovà\nd*,
\q1 vaho hañomey ty voka’e ty tane’ay toy.
\q1
\v 13 Hiaolo Aze ty havañonañe,
\q1 hañajaria’e lalañe ho liam-pandia’e.
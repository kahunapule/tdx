\c 48
\s1 Takasy; Sabo’ o ana’ i Korao
\v 1 Jabahinake t’\nd Iehovà\nd*,
\q1 vaho rengeñe mb’añ’abo;
\q1 an-drovan’ Añaharen-tikañe,
\q1 i vohi’e miavakey.
\q1
\v 2 Fanjàka an-toe’e eo,
\q1 ty hafalea’ ty tane toy,
\q1 ty vohi’ i Tsiône añ’ila’e avaratse ey,
\q1 ty rova’ i Mpanjaka hinakinakey.
\q1
\v 3 T’i Andrianañahare an-kijoli’e ao,
\q1 ty nampandrèndreke t’ie ro fipalirañe.
\q1
\v 4 Hehe, nifanontoñe o mpanjakao,
\q1 nitrao-pionjoñe mb’etoañe,
\q1
\v 5 Nioni’ iereo; le nilatsa; nange­traketrake, vaho nitriban-day.
\q1
\v 6 Namihiñe iareo ty fihondrahondra,
\q1 ninivonivotse hoe ampela mitsongo.
\q1
\v 7 I tiok’ atiñanañey ty ampivaletrahe’o
\q1 o lakam-bein-Tarsiseo.
\q1
\v 8 Hambañe amy jinanjin-tikañey
\q1 ty nionin-tika
\q1 an-drova’ \nd Iehovà\nd*’ i Màroy,
\q1 an-drovan’ Añaharentikañe ao;
\q1 ee t’ie hajadon’ Añahare tsy ho modo
\q1 nainai’ey. Selà
\q1
\v 9 Nitsakorea’ay ty fiferenaiña’o
\q1 ry Andrianañahare
\q1 añivo’ i anjomba’o miavakey.
\q1
\v 10 Manahake i tahina’oy
\q1 ry Andrianañahare,
\q1 ty fandrengeañe Azo,
\q1 pak’ añ’olo’ ty tane toy;
\q1 lifo-kavantañañe ty fità’o havana.
\q1
\v 11 Ampifaleo i vohitse Tsiôney,
\q1 ampirebeho o anak’ ampela’ Iehodào
\q1 ty amo fizakà’oo.
\q1
\v 12 Mañariaria amy Tsiône,
\q1 ikariokarioho, volilio o fitilik-abo’eo,
\q1
\v 13 Hehe o kijoli’eo,
\q1 rangao o fitalakesañ’abo’eo;
\q1 hahatalilia’o i tariratse mandimbey.
\q1
\v 14 Zay t’i Andrianañahare,
\q1 Andrianañaharen-tikañey, nainai’e donia.
\q1 Ie ty hiaolo antikañe pak’an-kavilasy.
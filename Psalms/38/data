\c 38
\s1 Sabo’ i Davide, Tiahy
\v 1 Ry \nd Iehovà\nd*, ko mitrevok’ahy
\q1 ami’ty fifombo’o;
\q1 naho ko andilova’o
\q1 ami’ty fiforoforoa’o.
\q1
\v 2 Fa mitsamantake amako
\q1 o ana-pale’oo,
\q1 vaho manindry ahy ty fità’o.
\q1
\v 3 Tararèñe ty fiaiko te hatorifiha’o, naho po-pijanganañe o taolakoo,
\q1 ty amy tahikoy.
\q1
\v 4 Fa nalipo’ o hakeokoo ty lohako,
\q1 hoe kilankañe mavesatse tsy leoko.
\q1
\v 5 Mantiñe naho miborake o ferekoo
\q1 ty amy hadagolako.
\q1
\v 6 Mihohokohoke raho naho mibokoke,
\q1 toe mandala lomoñandro.
\q1
\v 7 Lifo-pihobobohañe ty vaniako,
\q1 tsy aman-kajangañe ty sandriko.
\q1
\v 8 Volevole raho, loho demoke,
\q1 miñeoñeoñe ty fioremeñan-troko.
\q1
\v 9 O Talè, fonga añatrefa’o eo ty fisalalàko, naho tsy mietak’ ama’o ty fiselekaiñako.
\q1
\v 10 Midebodebo ty troko,
\q1 milesa ty haozarako;
\q1 naho nieng’ahiko ty hazavà’ o masokoo.
\q1
\v 11 Ampiesoñe’ i angorosiko
\q1 o mpiamakoo naho o rañekoo;
\q1 naho mitrobàke ey o longokoo.
\q1
\v 12 Nampidreñafe’ o mipay ty fiaikoo fandrike raho,
\q1 ikililia’ o mipay hijoy ahikoo,
\q1 toe ikinia’e hakalitahañe
\q1 lomoñandro.
\q1
\v 13 F’ie manahake te giñe,
\q1 tsy mahatsanoñe raho,
\q1 hoe bobo kanao tsy mahasoka-bava.
\q1
\v 14 Eka, manahake ondaty valagìñe,
\q1 tsy aman-dietse am-palie.
\q1
\v 15 Ihe ry \nd Iehovà\nd* ro fisalalàko,
\q1 toe hanoiñe rehe ry Talè
\q1 Andrianañahareko.
\q1
\v 16 Fa inao ty ahy :
\q1 Tsy mone hirebeke iareo,
\q1 ke hirengevoke te
\q1 midorasitse o tombokoo.
\q1
\v 17 Toe veka’e hikorovoke raho,
\q1 amako lomoñandro ty fanaintaiñako.
\q1
\v 18 Toe iantofako o hakeokoo;
\q1 naho lifo-­kasosorañe ty amo tahikoo.
\q1
\v 19 Fe maozatse naho mahasibeke
\q1 o rafelahikoo,
\q1 maro ty malaiñe ahy tsy vente’e,
\q1
\v 20 aa kanao valea’iareo raty ty soa,
\q1 heje’ iareo ty fañorihako ty hasoa.
\q1
\v 21 Ko mamorintseñ’ ahy ry \nd Iehovà\nd*,
\q1 ko mitotse amako
\q1 ry Andrianañahareko,
\q1
\v 22 Malisà hañimb’ ahy ry Talè,
\q1 Fandrombahañ’ ahy.
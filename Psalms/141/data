\c 141
\s1
\v 1 Sabo’ i Davide
\q1 Ry \nd Iehovà\nd*, mikanjy azo raho,
\q1 mb’etoa an-taentaeñe;
\q1 toloro ravembia ty feoko te koiheko.
\q1
\v 2 Ano rame añatrefa’o eo o halalikoo,
\q1 hoe soron-kariva ty fizonjo’ o sirakoo.
\q1
\v 3 Ampijadoño mpañambeñe ty vavako,
\q1 ry \nd Iehovà\nd*,
\q1 ambeno ty lalambein-tsoñiko.
\q1
\v 4 Ko avi’o mb’an-karatiam-beo ty troko,
\q1 hitoloñako sata-raty rekets’ ondaty mitolon-katsivokarañeo;
\q1 ko apo’o ho haneko
\q1 ze raha mafiri’ iareo.
\q1
\v 5 Ee te handraratehak’ahy an-kalèn-tro
\q1 ty vañoñe, naho hañendak’ ahy,
\q1 toe solik’ añambone izay,
\q1 lonike te tsy hifoneñan-dohako;
\q1 Fa tsy apoko ty halaliko ty amo sata rati’ iareoo.
\q1
\v 6 Ie avokovoko añ’ilan-kereretsak’ ao
\q1 o mpizaka’iareoo,
\q1 le ho tsanoñe’ iareo te nañeva o volakoo.
\q1
\v 7  Hambañe ami’ty fitrabahañe naho
\q1 fitrobohan-tane,
\q1 ty fampivarakaihañe am-bavan –
\q1 kibory ao o taola’aio.
\q1
\v 8 Fe mitolik’ ama’o o masokoo,
\q1 ry \nd Iehovà\nd*, Talè;
\q1 fa ama’o ty fipalirako—
\q1 ko alonga’o ty fiaiko.
\q1
\v 9 Arovo raho amy fandrike
\q1 nampibitsoheñe ho ahikoy;
\q1 naho amo fandri-bo’ o mpanao ratio.
\q1
\v 10 Hivariñe an-karato’ iareo avao o lo-tserekeo, te izaho miary eo.
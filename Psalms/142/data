\c 142
\s1
\v 1 Fañòha’ i Davide; ty Halali’e tan-dakato ao
\q1 Mitoreo am-peo am’ \nd Iehovà\nd* raho,
\q1 hihalaly tretre am’\nd Iehovà\nd* ty feoko.
\q1
\v 2 Adobako añatrefa’e ty toreoko;
\q1 volañeko añatrefa’e o mahaferenaiñe ahikoo.
\q1
\v 3 Ie nitoirañe añ’ovako ao ty troko,
\q1 niarofoana’o ty liako,
\q1 amy lalan-tsileke fijelanjelañakoy
\q1 ty nañetaha’ iareo fandrike.
\q1
\v 4 Toliho mb’an-tañan-kavanako
\q1 le vazohò, te tsy eo ty mañaoñ’ ahy.
\q1 tsy eo ty hipalirako;
\q1 tsy ahoa’ondaty ty fiaiko.
\q1
\v 5 Nitoreo ama’o raho ry \nd Iehovà\nd*,
\q1 ami’ty hoe : Ihe ro fitsolohako, ty anjarako an-tanen-kaveloñ’ ao.
\q1
\v 6 Janjiño ty fikaikaihako
\q1 fa loho mirèke; hahao amo mpanao
\q1 samporerak’ ahiio, fa fatratse te amako.
\q1
\v 7 Akaro am-balabey ao ty fiaiko hibangoako ty tahina’o;
\q1 hiropak’ amako o vañoñeo
\q1 ami’ty fatariha’o amako.
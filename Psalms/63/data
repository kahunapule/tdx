\c 63
\s1 Sabo’ i Davide, ie tam-patram-bei’ Iehoda
\v 1 Ry Andrianañahare,
\q1 Ihe ro Andrianañahareko;
\q1 hitsoek’ azo iraho;
\q1 miheahea azo ty fiaiko,
\q1 misalala azo ty sandriko
\q1 hoe an-tane kànkañe vozake
\q1 tsy aman-drano,
\q1
\v 2 Ho treako amy miavakey ao irehe,
\q1 hahaisake ty haozara’o naho ty enge’o.
\q1
\v 3 Toe soa te amo haveloñeo
\q1 ty fiferenaiña’o,
\q1 hisabo Azo o soñikoo.
\q1
\v 4 Hañandriañe Azo t’ie mbe veloñe;
\q1 i tahina’oy ty hañonjonako tañañe.
\q1
\v 5 Anjañe ty fiaiko hoe aman-tso-kena naho solike,
\q1 vaho mandrenge Azo
\q1 an-tsoñy mifale ty vavako,
\q1
\v 6 ie mahatiahy Azo am-pandreañe ao,
\q1 naho mitsakore Azo am-pijilovan-kaleñe.
\q1
\v 7 Ihe ro mpañolotse ahiko,
\q1 naho an-kalon’ela’o ao ty hirebehako.
\q1
\v 8 Mipitek’ ama’o ty fiaiko;
\q1 manohañe ahy ty fità’o havana.
\q1
\v 9 Fe hajoroboñe an-tsikeokeok’ao
\q1 ze mipay handrotsake ty fiaiko;
\q1
\v 10 Havariñe an-kaozara’ i fibaray iereo
\q1 ho tsindrohe’ ty farasy.
\q1
\v 11 Andriañahare ty irebeha’ i Mpanjakay,
\q1 mirañorañoa ze hene mifanta ama’e;
\q1 fe hampidiñeñe ty faliem-pandañitse.
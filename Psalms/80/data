\c 80
\s1
\v 1 Ho a i Talè, ami’ty feo: Antsivam-pivory, ­titiheñe amo Marovanio. Sabo’ i Asafe.
\q1 Toloro ravembia ry Mpiarak’ Israele,
\q1 ry Mpiaolo’ Iosefe hoe t’ie lia-raike;
\q1 ry Mpiambesatse ambone’ o kerobeo,
\q1 mireandreaña !
\q1
\v 2 Tsekafo añatrefa’ i Efraime naho
\q1 i Beniamine naho i Menase ty haozara’o vaho mb’etoa hañimba anay !
\q1
\v 3 Ry Andrianañahare, Ampolio zahay
\q1 naho ampireandreaño laharañe,
\q1 soa te ho tra-drombake zahay.
\q1
\v 4 O ry \nd Iehovà\nd* Andrianañahare’ i Màroy,
\q1 pak’ombia ty mbe hiviñera’o
\q1 ty halali’ ondati’oo?
\q1
\v 5 Nazotso’o mofon-dranom-pihaino,
\q1 naho nampigenohe’o ranomaso
\q1 am-pitovy telo.
\q1
\v 6 Ampanivetivè’o ondaty mañohok’anaio; vaho vereverè’ o rafelahi’aio.
\q1
\v 7 Ry Andrianañahare’ i Màroy.
\q1 Ampolio zahay,
\q1 ampireandreaño ty lahara’o,
\q1 soa te ho tra-drombake.
\q1
\v 8 Nitsongoe’o boak’e Mitsraime ty vahe;
\q1 rinoa’o o kilakila‘ndatio naho naketsa’o.
\q1
\v 9 Nihatsafe’o ty tane aolo’e eo,
\q1 naho nampandaleke o vaha’eo,
\q1 vaho nanitsife’o i taney.
\q1
\v 10 Nikopahe’ i alo’ey o vohitseo;
\q1 naho o tsampa’eo o mendoraveñe ra’elahio.
\q1
\v 11 Nandrevake mb’amy riakey\f + \fr 80:11  \ft Riake: i Mediteraney \f* o ra’eo,
\q1 naho pak’amy sakay añe o tora’eo.
\q1
\v 12 Aa vaho akore ty nandrotsaha’o o fahe’eo, hitimpona’ ze miary eo,
\q1
\v 13 Troatroae’ ty lambon’ ala,
\q1 vaho abotse’ ze misitsitse an-kivoke ey.
\q1
\v 14 Ry Andrianañahare’ i màroy,
\q1 Ehe, Mibaliha, mijilova boak’ an-dikerañe ao naho vazoho vaho tiliho ty vahe toy,
\q1
\v 15 Eka! i tora’e naketsam-pitàn-kavana’oy, i ana-dahy nampaozare’o ho Azoy,
\q1
\v 16 finorototo’ ty afo, finira,
\q1 mihomake ami’ty fitrevohan-dahara’o.
\q1
\v 17 Anampezo fitàñe indatim-pitàn-kavana’oy, i ana’ ondaty nampifatrare’o ho Azoy.
\q1
\v 18 Vaho tsy hiambohoa’ay;
\q1 Ehe sotraho, hikanjia’ay ty tahina’o.
\q1
\v 19 Ry \nd Iehovà\nd* Andrianañahare’ i Màroy; Ampolio zahay,
\q1 ampireandreaño ama’ay ty lahara’o,
\q1 vaho ho tra-drombake.
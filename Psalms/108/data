\c 108
\s1 Onin-tSabo’ i Davide, titiheñe
\q1
\v 1 Migahiñe ty troko,
\q1 ry Andrianañahare,
\q1 hisaboako; handrengeako,
\q1 eka, boak’ añovako ao.
\q1
\v 2 Mibarakaoha ry valiha naho jejo-bory!
\q1 hitsekafako ty manjirik’ andro.
\q1
\v 3 Hañandriañe Azo iraho ry \nd Iehovà\nd*,
\q1 añivo’ o fifeheañeo;
\q1 ho rengeko an-tsabo aivo’ ondatio.
\q1
\v 4 Amy te abo te amy likerañe eñey
\q1 ty fiferenaiña’o;
\q1 vaho mb’an-drahoñe ey ty figahiña’o.
\q1
\v 5 Mionjona! ry Andrianañahare, mb’andindìn-dikerañe añe,
\q1 naho ty enge’o mb’ ambone’ ty tane toy.
\q1
\v 6 Soa te hahàñe o kokoa’oo,
\q1 rombaho am-pità’o havana,
\q1 vaho toiño iraho.
\q1
\v 7 Nitsara ami’ty hamasiña’e
\q1 t’i Andrianañahare:
\q1 Hitreñe iraho, ho zaraeko ty Sekeme
\q1 ho tsahareko ty vavatane’ i Sokote.
\q1
\v 8 Ahy t’i Gilade, Ahiko t’i Menasè; naho fikalan-dohako t’i Efraime,
\q1 vaho kobaiko t’Iehodà\f + \fr 108:8 \ft Fot 49:10, Sab 60:7\f*;
\q1
\v 9 Sajoa fisasàko t’i Moabe,
\q1 apoko amy Edome ty hànako;
\q1 ambone’ i Pilistý ey ty hitreñako.
\q1
\v 10 Ia ty hinday ahy mb’amy
\q1 rova fatratsey ao?
\q1 Ia ty hiaolo ahy mb’ Edome mb’eo?
\q1
\v 11 Fa naforintse’o hao zahay,
\q1 ry Andrianañahare?
\q1 Tsy hitraofe’o fionjoñe hao o lahin-defo’aio, ry Andrianañahare?
\q1
\v 12 Ehe oloro amo rafelahio,
\q1 fa tsy vente’e ty fandrombaha’ ondatio.
\q1
\v 13 Hampanjofak’anay t’i Andrianañahare,
\q1 ie ty handialia o rafelahi’aio.
\c 50
\s1 Sabo’ i Asafe
\v 1 Nitsara t’Iehovà Andrianañahare
\q1 Tsitongerè, nikoike ty tane toy
\q1 boak’ am-panjiriha’ i àndroy
\q1 sikal’ am-pitsofora’e añe.
\q1
\v 2 Hirik’e Tsiône ao,
\q1 ty hafoniran-kamotsotsoreñe,
\q1 ty fireandreañan’ Añahare.
\q1
\v 3 Mb’ etoy i Andrianañaharen-tikañey,
\q1 ie tsy hianjiñe;
\q1 mamorototo aolo’e ty afo,
\q1 iarisehoa’ ty tangololahy.
\q1
\v 4 Kanjie’e mb’andikerañe añ’abo eñe,
\q1 naho mb’an-tane atoy
\q1 hizaka ondati’eo:
\q1
\v 5 Atontono amako o norokoo, o nifañina amako an-tsoroñeo.
\q1
\v 6 Mitsey ty havantaña’e o likerañeo;
\q1 amy te Ie t’i Andrianañahare,
\q1 Ie ty Mpizaka. Selà
\q1
\v 7 Mijanjiña ry ondatiko,
\q1 le hivolan-dRaho;
\q1 Ry Israeleo, hisesehako,
\q1 Zaho ro Andrianañahare, Andrianañahare’o.
\q1
\v 8 Tsy o fisoroña’oo ro añendahako azo,
\q1 ie añatrefako eo nainai’e
\q1 o enga fañoroa’oo.
\q1
\v 9 Tsy ho rambeseko boak’añ’akiba’o ao
\q1 ty añombelahy,
\q1 ndra hirik’an-golobo’o ao ty oselahy.
\q1
\v 10 Amy te hene ahiko ze biby añ’ala ao,
\q1 naho ty añombe am-bohits’ arivo.
\q1
\v 11 Haiko iaby o voroñe am-bohitseo,
\q1 Fonga ahiko ze misitsitse an-kivok’ ao.
\q1
\v 12 Naho nikerè Raho, tsy ho nivolañe,
\q1 amy te Ahiko ty voatse toy,
\q1 naho ty halifora’e.
\q1
\v 13 Hihinañako hao ty nofo’ o añombeo?
\q1 hinomako hao ty lio’ o oselahio?
\q1
\v 14 Engao aman’ Añahare
\q1 ty sorom-pañandriañañe,
\q1 naho avaho amy Andindimoneñey
\q1 o nifantà’oo.
\q1
\v 15 Le koiho Raho añ’andro
\q1 maha-an-koheke;
\q1 ho hahako rehe, vaho hiasia’o.
\q1
\v 16 Fa hoe t’i ­Andrianañahare
\q1 amo tsivokatseo
\q1 Ino ty anoñona’o o fandiliakoo?
\q1 vaho endese’o am-bava’o ao i fañinakoy?
\q1
\v 17 Inao t’ie malain-dilo,
\q1 naho afetsa’o amboho’o ao o entakoo.
\q1
\v 18 Ie manjo-mpikizo rehe, le no’o,
\q1 vaho ireketa’o o karapiloo.
\q1
\v 19 Avotso’o an-kaloloañe ty falie’o,
\q1 vaho mikilily fitake ty famele’o.
\q1
\v 20 Mitoboke rehe vaho mifosa rahalahy;
\q1 dramote’o ty anan-drene’o.
\q1
\v 21 Ie anoe’o zay, hijomohoñe hao Raho?
\q1 natao’o ho hambañe ama’o hao,
\q1 toe endahako,
\q1 vaho alahako añatrefam-pihaino’o eo
\q1 o entako ty ama’oo.
\q1
\v 22 Aa le ereñereo zao,
\q1 ry mpandikok’ an’Andrianañahare,
\q1 kera ho rangodrangoteko,
\q1 ihe tsy amam-pañaha.
\q1
\v 23 Mañonjoñ’ Ahy ty mañenga
\q1 sorom-pañandriañañe;
\q1 vaho hampalangeseko
\q1 amy mamantañe i fañaveloa’eiy
\q1 ty fandrombahan’ Añahare.
\c 39
\s1
\v 1 Ho a i Talè, atao Iedotone, Sabo’ i Davide
\q1 Hoe raho: Hambenako o lalakoo,
\q1 tsy mone handilatse an-delako.
\q1 hampidiñeko an-daboridy ty vavako
\q1 ie añatrefako eo o lo-tserekeo.
\q1
\v 2 Nimoañe raho naho nitsiñe,
\q1 nijomohòñe, ndra ami’ty soa,
\q1 fe nanjeke avao ty haloviloviako.
\q1
\v 3 Mitsovovoke ty an-troko ao,
\q1 miforehetse i afoy te mitsakore,
\q1 vaho hoe ty fivolan-delako :
\q1
\v 4 Ry \nd Iehovà\nd*, ampandrendreho ahy
\q1 ty figadoñako,
\q1 naho ty zehe’ o androkoo—te ino, ampaharofoano ahy
\q1 ty habori’ o havelokoo.
\q1
\v 5 Hehe te nanoe’o an-jehe o androkoo,
\q1 vaho tsy vente ama’o o taokoo;
\q1 toe songa hoe kofòke avao
\q1 ndra te añoñ’ay t’indaty. Selà
\q1
\v 6 Manao firiorion-talinjo ondatio,
\q1 tsy vente’e ty fihepakepaha’e,
\q1 hampitoabotoàbotse vara,
\q1 fe nofi’e ty hangoroñ’ aze.
\q1
\v 7 Aa inom-bao, ry Talè,
\q1 ty liñisako henaneo?
\q1 Ama’o ty fitamàko.
\q1
\v 8 Hahao amo fonga fiolàkoo,
\q1 ko salare’o amo seretseo.
\q1
\v 9 Fa mijomohòn-draho
\q1 tsy manoka-bava; amy te Ihe ty nanao zay.
\q1
\v 10 Afaho amako ty angorosi’o;
\q1 tomontoñe raho ty amy fanindriam-pità’oy.
\q1
\v 11 Añ’endake ty andilova’o ondatio
\q1 ty amo tahi’eo,
\q1 momohe’o hoe fizara o fisengea’eo.
\q1 Toe songa kofòke avao ondatio.
\q1
\v 12 Janjiño o halalikoo ry \nd Iehovà\nd*,
\q1 vaho toloro ravembia o fitoreoko.
\q1 Ko mianjiñe ty amo ranomasokoo,
\q1 fa ambahiny ama’o raho, renetane manahak’ an-droaeko iaby.
\q1
\v 13 Atoliho tsy hisamba’o ahy, hisomilahako, aolo’ ty fiengako tsy ho eo ka.
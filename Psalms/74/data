\c 74
\s1
\v 1 Fanoroa’ i Asafe
\q1 Ry Andrianañahare,
\q1 ino ty ifaria’o anay zafe-anake?
\q1 Ino ty ifomboa’o o añondry fiandraze’oo?
\q1
\v 2 Tiahio i valobohòke vinili’o haehaey,
\q1 i foko jineba’o ho lova’oy !
\q1 naho ty vohi’ i Tsiône fimoneña’oy.
\q1
\v 3 Aonjono o fandia’oo
\q1 mb’amy hakoahañe nainai’ey,
\q1 jinoi’ i rafelahiy ze hene raha
\q1 an-toe’ i miavakey ao\f + \fr 74:3  \ft Sab 79:1-13\f*.
\q1
\v 4 Niroharoha añivo’ o famantaña’oo
\q1 o rafelahi’oo;
\q1 najado’ iareo ty vilo’ iareo ho viloñe.
\q1
\v 5 Sata’e ty maonjom-pekoñe
\q1 añ’ala matahetse ao;
\q1
\v 6 Ie henaneo, mamatsike
\q1 am-pekoñe naho rabosàke
\q1 o varamba’e nitsenèñe an-tsokitseo.
\q1
\v 7 Finorototo’ iereo pak’an-tane
\q1 i efe’o miavakey;
\q1 nitivae’ iereo i fimoneñan-
\q1 tahina’o masiñey.
\q1
\v 8 Hoe ty fisafirin-tro’iareo:
\q1 Antao haharo ambaneñe iaby iereo;
\q1 Fonga nitomontoe’ iareo
\q1 o toem-pivorin’ Añahare an-taneo.
\q1
\v 9 Tsy mahatrea o vilo’aio zahay;
\q1 tsy amam-pitoky ka; naho
\q1 tsy ama’ay ty mahafohiñe te hombia.
\q1
\v 10 Pak’ombia ry Andrianañahare,
\q1 te mbe hanìtse avao i rafelahiy?
\q1 Ho tsambolitio’ o malaiñ’azo nainai’e hao i tahina’oy\f + \fr 74:10  \ft Sab 74:18\f*?
\q1
\v 11 Ino ty nanitaha’o ty fità’o?
\q1 I fitàn-kavana’oy?
\q1 Afaho boak’ añ’araña’o ao ty fità’o,
\q1 vaho mongoro?
\q1
\v 12 Toe mpanjakako boake haehae
\q1 t’i Andrianañahare,
\q1 mitoloñe fandrombahañe an-tane atoy.
\q1
\v 13 Riniaria’o an-kaozarañe i riakey
\q1 vaho dinemo’o an-drano ao
\q1 o loha’ i fañaneñeio.
\q1
\v 14 Hinoto’o o loha’ i fañanen-driakeio,
\q1 hamahana’o o mpimoneñe
\q1 am-patrañeo.
\q1
\v 15 Nipoñafe’o o rano mitsiritsiokeo
\q1 naho o sakao;
\q1 nimaihe’o o oñe mikararake nainai’eo.
\q1
\v 16 Azo ty antoandro, Azo ka ty haleñe;
\q1 fa nihajarie’o o hazavàñeo naho i àndroy
\q1
\v 17 Najado’o iaby o fiefe­tsefe’ ty tane toio,
\q1 nanoe’o ty asotry naho ty asara.
\q1
\v 18 Tiahio, ry \nd Iehovà\nd*,
\q1 te niteratera i rafelahiy,
\q1 vaho nitivae’ o lo-tsere­keo i Tahina’oy.
\q1
\v 19 Ko atolo’o ami’ty biby hàko ty deho’o,
\q1 ko haliño’o nainai’e o nanilofe’oo.
\q1
\v 20 Ambeno i fañinay,
\q1 fa atseke kibohon-kasiahañe
\q1 o toetse maieñe’ an-taneo !
\q1
\v 21 Ko hampolie’o an-kasalarañe
\q1 o demokeo!
\q1 fa hibango i tahina’oy
\q1 o misotrio naho o poie’eo.
\q1
\v 22 Miongaha, ry Andrianañahare,
\q1 ihalalio o azoo;
\q1 tiahio ty fiterà’ i dagolay
\q1 lomoñandro.
\q1
\v 23 Ko haliño ty feo’ o rafelahi’oo;
\q1 mitoabotse nainai’e ty fifandragaragà’
\q1 o mitroatse ama’oo.
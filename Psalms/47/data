\c 47
\s1 Ho a i Talè, Sabo’ o ana’ i Korao
\v 1 Mitehafa fitañe, ry hene ondatio;
\q1 poñafo aman’Añahare
\q1 ty fiarañanañam-pirebehañe.
\q1
\v 2 Mampañeveñe t’\nd Iehovà\nd*
\q1 andindimoneñe ey,
\q1 ie mpanjaka jabahina’ ty tane toy.
\q1
\v 3 Ampiambane’e aman-tika ondatio,
\q1 ze kilakila ondaty
\q1 ambanem-pandian-tikañ’ ao.
\q1
\v 4 Ie i nijoboñe lova ho antikañey,
\q1 ty firengea’ Iakobe kokoa’ey. Selà
\q1
\v 5 Nionjoñe am-pipoñafam-pitreñañe
\q1 t’i Andrianañahare;
\q1 ami’ty fivolan’antsiva t’\nd Iehovà\nd*.
\q1
\v 6 Takasio t’i Andrianañahare, isabo;
\q1 takasio i mpanjakan-tikañey, isabo.
\q1
\v 7 I Andrianañahare ro mpanjaka’
\q1 ty tane toy;
\q1 mitakasia an-tsabo soa arake.
\q1
\v 8 Fehen’ Andrianañahare o fifeheañeo;
\q1 miambesatse am-piambesa’e masiñe
\q1 eo t’i Andrianañahare.
\q1
\v 9 Mifanontoñe o roandria’ ondatio;
\q1 ondatin’ Andrianañahare’ i Avrahameo
\q1 fa an’Andrianañahare
\q1 o fikalan-defo’ ty tane toio;
\q1 ie onjoneñ’ an-tiotiotse ey.
\c 10
\q1
\v 1 Akore te mijohañe añe, ry \nd Iehovà\nd*?
\q1 Ino ty ietaha’o an-tsan-kasotriañe?
\q1
\v 2 Am-pirengevohañe ty añoridaña’
\q1 o raty tserekeo o rarakeo;
\q1 f’ie tsepahe’ o fikitroha’eo avao.
\q1
\v 3 Sengè’ i ­tsivokatsey o fañirian-tro’eo,
\q1 tata’e ty fatitiañe, naho inje’e t’\nd Iehovà\nd*.
\q1
\v 4 Ty tsivokatse amy fitoeboran-tarehe’ey,
\q1 tsy mitsoek’ aze;
\q1 ty hoe avao ro fitsakorea’e:
\q1 Tsy eo ze o Andrianañahare zao.
\q1
\v 5 Miraorao nainai’e o sata’eo;
\q1 kanao mitiotiotse ambone,
\q1 tsy am-pahaisaha’e eo o fizakà’oo,
\q1 le fonga ibohaboha’e o malaiñ’ azeo.
\q1
\v 6 Hoe ty aereñeren-tro’e :
\q1 Tsy hasiotse raho,
\q1 ndra an-tsa an-tsa tsy ho ampoheke ka.
\q1
\v 7 Pea hateràñe naho katramo
\q1 naho fisenge-hery i falie’ey;
\q1 kilily naho haloloañe
\q1 ty ambane’ i famele’ey.
\q1
\v 8 Itoboha’e o ­fivoñonañe an-drovao
\q1 amo fietahañeo
\q1 hamonoa’e ty vantañe;
\q1 jilojilovem-pihaino’e
\q1 ty tsy amam-pañimba.
\q1
\v 9 Ie mitingañe añetak’ ao
\q1 hoe liona ami’ty fitsifira’e;
\q1 mitampoñe hitsepake ty rarake,
\q1 hiambotrak’ ami’ty mpisotry,
\q1 hikozozota’e amy harato’ey.
\q1
\v 10 Mibotreke re, mifinake;
\q1 vaho mikorovok’ amy figorea’ey
\q1 i pìtso-pañolotsey.
\q1
\v 11 Hoe re an-troke ao :
\q1 Fa nandikofan’ Añahare,
\q1 fa naeta’e ty lahara’e; tsy ho vazoho’e ka.
\q1
\v 12 Miongaha ry \nd Iehovà\nd*;
\q1 ry Andrianañahare, zonjò ty Fità’o;
\q1 ko amoea’o o mpirekeo.
\q1
\v 13 Akore te ati’ o tsivokatseo
\q1 t’i Andrianañahare,
\q1 ie manao an-tro’e ao ty hoe :
\q1 Tsy ipaia’e?
\q1
\v 14 Toe vazoho’o; eka fa oni’o
\q1 ty ampoheke naho ty embetse
\q1 le ho valeam-pità’o,
\q1 ihe ro iatoa’ ty tsy aman’imba;
\q1 vaho mpañimba ty bode-rae.
\q1
\v 15 Pozaho ty sira’ o tsivokatseo naho i piaroteñey,
\q1 karaofo ty haratia’e ie tsy nilefe tsikaraheñe.
\q1
\v 16 Mpanjaka nainai’e t’\nd Iehovà\nd*;
\q1 fa mongotse an-tane’e eo o fifeheañeo.
\q1
\v 17 Ry \nd Iehovà\nd*,
\q1 fa jinanji’o ty halali’ o tretram-poo;
\q1 hafatraro ty arofo’ iareo
\q1 atokilaño o ravembia’oo;
\q1
\v 18 Hañomea’o to o bode-raeo
\q1 naho o forekekeñeo,
\q1 tsy hampinevenevera’ ondaty
\q1 an-tane atoio ka.
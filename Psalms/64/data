\c 64
\s1 Ho a i Talè, Sabo’ i Davide
\v 1 Janjiño ty feoko, ry Andrianañahare,
\q1 ami’ty fitreontreoñako;
\q1 ambeno ty fiaiko
\q1 ami’ty fihembaña’e o rafelahio.
\q1
\v 2 Aetaho iraho ami’ty fikililia’
\q1 o tsivokatseo;
\q1 amo fikitrohan-drati’ o lo-tserekeo.
\q1
\v 3 O maniom-pameleke hoe fibara
\q1 vaho mañohatse entam-bola-mafaitse
\q1 hoe t’ie ana-pale,
\q1
\v 4 hañohara’ iareo añ’etake ty vañoñe;
\q1 tifire’iereo amy zao tsy aman-tahotse.
\q1
\v 5 Mifañosike t’ie mikitroke, mikinia hampibitrotse fandri-bo añ’etake, ami’ty hoe: Ia ty hahaisake?
\q1
\v 6 Tsikarahe’ iereo ze tsihavokarañe,
\q1 Fa nañeneke safiry soa lahatse.
\q1 Toe miheotse ty añ’ova’ ondaty ao,
\q1 naho ty arofo’e.
\q1
\v 7 F’ie hañiririan’ Añahare ana-pale
\q1 aniany avao le ho fere
\q1
\v 8 hampitsikapy iareo;
\q1 sesehe’ o famele’iareo avao,
\q1 songa mibioñe añe ty mahaisake iareo.
\q1
\v 9 Le hene hirevendreveñe ondatio,
\q1 hitalily o fitoloñan’ Añahareo
\q1 vaho hañarahara o tolon-draha’eo.
\q1
\v 10 Hifale am’ \nd Iehovà\nd* o vantañeo,
\q1 hipalitse ama’e;
\q1 vaho hene handrenge aze
\q1 o mahity añ’arofoo.
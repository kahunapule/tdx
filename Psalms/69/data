\c 69
\s1 Ho a i Talè, Sabo’ i Davide ami’ty feo : O Talìfokeo.
\q1 
\v 1 Rombaho raho ry Andrianañahare
\q1 fa nizilike añ’ovako ao ty rano.
\q1
\v 2 Milempotse an-­ditsake lalek’ ao raho,
\q1 tsy ao ty ho liàñe;
\q1 fa nijolofoñe an-drano lalek’ ao
\q1 naho mandipotse ahy o alon-driakeo.
\q1
\v 3 Mahamokotse ahy ty fitañiako,
\q1 maike ty am-peoko ao;
\q1 milesa o masokoo amy fisalalako
\q1 an’Andrianañaharekoy.
\q1
\v 4 Mandikoatse o volon-dohakoo
\q1 ty malaiñe ahy tsy am-bente’e;
\q1 maro ty te handrotsak’ ahiko,
\q1 ie rafelahiko tsy an-dengo’e;
\q1 havahako hao ty tsy nikamereko?
\q1
\v 5 O Andrianañahare, arofoana’o
\q1 ty hadagolako,
\q1 vaho tsy mietak’ ama’o o tahikoo.
\q1
\v 6 Tsy izaho abey ty hisalara’
\q1 o misalala Azoo,
\q1 ry \nd Iehovà\nd*, Talè’ i Màroy;
\q1 ee te tsy izaho ty himeñara’
\q1 o mipay Azoo,
\q1 ry Andrianañahare’ Israeleo.
\q1
\v 7 Amy te Ihe ro nahatantezako rabioñe;
\q1 manaroñe ty tareheko ty hasalarañe.
\q1
\v 8 Fa ambahiny aman-drolongoko
\q1 raho naho alik’ amo anan-drenekoo.
\q1
\v 9 Amy te namotsek’ ahiko
\q1 ty fahimbañako amy anjomba’oy;
\q1 le nidoñe amako ty inje’
\q1 o mañinje Azoo.
\q1
\v 10 Izaho nitañy añ’ovako ao
\q1 naho nililitse, ninjare tiñe amako.
\q1
\v 11 Ie nanoeko lamba-gony ty sikiko, le nirabioñeñe.
\q1
\v 12 Mivolambolañe ahy o miambesatse an-dalambeio;
\q1 vaho ibekoa’ o jikeo.
\q1
\v 13 Fa naho izaho, Ihe ty ihalaliako,
\q1 ry \nd Iehovà\nd*, ami’ty andro mete,
\q1 ry Andrianañahare ami’ty habeim-piferenaiña’o, toiño raho
\q1 ami’ty hatòm-pandrombaha’o.
\q1
\v 14 Ihahao amo litsakeo,
\q1 le ko apo’o hijoroboñe,
\q1 avotsoro amo malaiñe ahio,
\q1 vaho amo rano lalekeo.
\q1
\v 15 Ee t’ie tsy hopoe’ o fisorotombahañeo,
\q1 ndra hagodra’ i tsikeokeokey;
\q1 ndra hitsiteha’ ty vava’ i koboñey.
\q1
\v 16 Toiño raho ry \nd Iehovà\nd*,
\q1 ami’ty hasoan-kafatraram-pikokoa’o;
\q1 mitoliha amako ami’ty
\q1 harà’elahim-piferenaiña’o.
\q1
\v 17 Ko aetak’ ami’ty mpitoro’o
\q1 ty lahara’o, fa ampoheke,
\q1 masikà te manoiñe.
\q1
\v 18 Harineo ty fiaiko, vaho jebaño;
\q1 vilio amo rafelahikoo.
\q1
\v 19 Arofoana’o ty tìñeko, ty hameñarako, naho ty hasalarako;
\q1 añatrefa’o eo ze hene rafelahiko.
\q1
\v 20 Fa nahakoretse ty troko o rabioñeo,
\q1 lifon-kasiloke raho;
\q1 nipay tretre, fa tsy nitendreke;
\q1 naho mpañohò, fa tsy nahatrea.
\q1
\v 21 Hete! finaha’ iareo voreke raho
\q1 vaho finantso’ iareo vinegra
\q1 amy haran-dranoakoy.
\q1
\v 22 Ho fàndrike ty fandam­bañañe añ’atrefa’ iareo;
\q1 ie mierañerañe te mikoropoke.
\q1
\v 23 Haieñe o fihaino’ iareoo,
\q1 tsy hahaisake,
\q1 vaho ampiozoñozoño nainai’e o toha’eo.
\q1
\v 24 Adobaño am’ iereo ty haviñera’o,
\q1 le ampitsepaho ami’ty fifombo’o
\q1 miforoforo.
\q1
\v 25 Hangoakoake ty tobe’ iareo;
\q1 tsy himoneña’ ondaty o kiboho’eo.
\q1
\v 26 Amy te sarerahe’e i linafa’oy,
\q1 vaho nindrae’ iereo ty fanaintaiña’
\q1 o vinonotrobo’oo.
\q1
\v 27 Tompeo tahiñe ty hakeo’ iareo,
\q1 le ko apo’o hifoak’ an-kavantaña’o ao.
\q1
\v 28 Faoho amy boken-kaveloñey iereo,
\q1 tsy hitrao-pisokitse amo vañoñeo.
\q1
\v 29 Misotry naho marare raho;
\q1 ampañonjono ahy añ’abo ey
\q1 ty fandrombaha’o, ry Andrianañahare.
\q1
\v 30 Ho bangoeko an-tsabo
\q1 ty tahinan’ Andrianañahare,
\q1 naho honjoneko am-pañandriañañe.
\q1
\v 31 Ie ho no’ \nd Iehovà\nd* mandikoatse ty vosy valo-ay reke-tsifa naho hotro.
\q1
\v 32 Ho oni’ o mpirèkeo le ho ehake;
\q1 ry mpipay an’ Andrianañahare,
\q1 misotrafa añ’arofo.
\q1
\v 33 Fa mahajanjiñe o rarakeo t’\nd Iehovà\nd*,
\q1 vaho tsy sirikae’e o an-drohio.
\q1
\v 34 Misaboa Aze ry likerañeo naho
\q1 ty tane toy,
\q1 ry riakeo naho ze hene misorok’ ao.
\q1
\v 35 Fa ho rombahen’Añahare ty Tsiône,
\q1 naho hamboare’e o rova’ Iehodào
\q1 vaho himoneñe ao iereo ho hanañañe.
\q1
\v 36 Ho lovae’ ty tiri’ o mpitoro’eo,
\q1 himoneña’ o mikoko i tahina’eio\f + \fr 69:36 \ft Sab 5:11, 119:132, Ies 56:6\f*.
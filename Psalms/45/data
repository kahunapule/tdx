\c 45
\s1 Ho a i Talè: ty amy talifokey; Sabo’ o ana’ i Korao, Fanoroa, Sabom-Pikokoañe
\v 1 Andipore’ ty troko i talily soay:
\q1 Hoe iraho: I mpanjakay ro fitoloñako;
\q1 fisokim-panokitse mahimbañe ty lelako.
\q1
\v 2 Tsomerentsereñe ta o ana’ondatio n’Iheo; idoañam-pañisohañe
\q1 o fivimbi’oo,
\q1 aa le nitahien’Añahare kitro añ’afe’e.
\q1
\v 3 Adiaño an-toha’o ty fibara’o,
\q1 ry Fanalolahy,
\q1 ty enge’o naho volonahe’o.
\q1
\v 4 Mionjona am-pandreketañe
\q1 am-bolonahe’o, hañonjonañe ty hatò
\q1 naho ty halèn-arofo,
\q1 vaho ty havantañañe;
\q1 le hañoke azo an-­draha mampañeveñe
\q1 ty fità’o havana.
\q1
\v 5 Masioñe ty ana-pale’o añ’arofon-drafelahi’ i mpanjakay ao—mihotrakotrak’ ambane’o
\q1 ondatio;
\q1
\v 6 Nainai’e donia, ry Andrianañahare,
\q1 ty fiambesa’o;
\q1 kobain-kavantañañe
\q1 ty kobaim-pifehea’o.
\q1
\v 7 Fitea’o ty havañonañe,
\q1 falai’o ty hatsivokarañe\f + \fr 45:7 \ft Heb 1:8-9\f*;
\q1 aa le nañory azo t’i Andrianañahare, Andrianañahare’o,
\q1 an-tsolim-pirebehañe
\q1 ambone’ o rañe’oo.
\q1
\v 8 Ze hene saro’o ro tsotse naho emboke vaho mañidè!
\q1 marovany boak’ amo anjomba nitemereñe nifem-bibio ro ifalea’o.
\q1
\v 9 Anak’ampelam-panjaka
\q1 ro amo noro’oo;
\q1 mijohañe am-pitàn-kavana’o eo
\q1 ty tañanjomba’o am-bolamena
\q1 ki’ i Ofire.
\q1
\v 10 Mitsendreña ry anak’ampela,
\q1 Inao! atokilaño ty sofi’o,
\q1 andikofo o rofoko’oo,
\q1 naho ty anjomban-drae’o.
\q1
\v 11 Mahasinda i mpanjakay
\q1 ty hamontramontra’o;
\q1 iambaneo kanao talè’o.
\q1
\v 12 Hibanabana ama’e
\q1 ty anak’ ampela’ i Tsore,
\q1 Hipay fañisoahañ’ ama’e o mpañaleale am’ondatio.
\q1
\v 13 Fanjàka añ’anjomba ao
\q1 ty anak’ampela’ i mpanjakay,
\q1 vinahotse am-­bolamena o saro’eo.
\q1
\v 14 Ho roroteñe mb’amy mpanjakay mb’eo
\q1 an-tsaroñe soa vinahotse,
\q1 hasese ama’o rekets’ o somondrara
\q1 mpiama’e mpañotroñe azeo.
\q1
\v 15 Amañ’ehake naho an-drebeke
\q1 ro aneseañe iareo; ie ampiziliheñe añ’anjomba’ i mpanjakay.
\q1
\v 16 Handimbe’an-droae’o o ana-dahi’oo;
\q1 horiza’o ho mpiaolo’ i tane iabiy iereo.
\q1
\v 17 Hampitiahieko ze hene tariratse
\q1 ty tahina’o,
\q1 hañandriañe azo nainai’e donia ondatio.
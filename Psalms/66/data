\c 66
\s1
\v 1 Ho a i Talè, Sabo an-Titike, Takasy
\q1 Mipoñafa rebek’ aman’
\q1 Andrianañahare, ry hene tane toy !
\q1
\v 2 Isabò ty volonahe’ i Tahina’ey,
\q1 toloro engeñe mitoabotse.
\q1
\v 3 Anò ty hoe aman’ Añahare : Ra’elahy o tolon-draha’oo !
\q1 Ami’ty hajabahinan-kaozara’o ty hitsolofìña’ o rafelahi’oo aolo’o eo.
\q1
\v 4 Hene hitalaho ama’o ty tane toy,
\q1 naho hisabo fandrengeañe ama’o;
\q1 ho bangoe’ iereo ty tahina’o. Selà
\q1
\v 5 Antao hañisake o fitoloñan’Añahareo:
\q1 mampañeveñe o ana’ondatio o sata’eo.
\q1
\v 6 Nabali’e ho tane kànkañe i riakey,
\q1 nitsaham-pandia’ iareo i oñey;
\q1 añe ty nirebehan-tika.
\q1
\v 7 Manjaka an-kaozara’e nainai’e re,
\q1 jilovem-pihaino’e o fifeheañeo,
\q1 tsy hiroharoha o mpiolao. Selà
\q1
\v 8 Andriaño t’i Andrianañaharen-tika
\q1 ry ondatio,
\q1 ipoñafo feom-pandrengeañe;
\q1
\v 9 Ie mitañe an-tika veloñe, naho
\q1 tsy apo’e hasitse o fandian-tikañeo.
\q1
\v 10 Fa namente anay rehe,
\q1 ry Andrianañahare, fa natrana’o hoe fitranaham-bolafoty.
\q1
\v 11 Nasese’o an-karato ao, vaho nampibabe’o faloviloviañe
\q1 o hàto’aio.
\q1
\v 12 Nampiningire’o ambone’ ty
\q1 añambone’ay t’indaty,
\q1 zahay nisibek’ afo naho rano,
\q1 fe naaka’o ho an-kavokarañe.
\q1
\v 13 Himoak’ añ’anjomba’o ao raho
\q1 hinday engan-koroañe;
\q1 hañenefako o nifantàkoo,
\q1
\v 14 ze vinolan-tsoñiko vaho rineham-bavako t’ie niankoheke.
\q1
\v 15 Hengaeko kobatroke horañe, an-katòen’ añondri-lahy,
\q1 hisoroñe bania naho oselahy. Selà
\q1
\v 16 Mb’etoa hijanjiñe ry mpañeveñe
\q1 aman’ Añahare iabio,
\q1 le ho talilieko o nanoe’e an-kavelokoo.
\q1
\v 17 Nitoreo am-bavako,
\q1 le nampionjoneko an-delako.
\q1
\v 18 Ie mahatrea hakeo an-troko ato,
\q1 le tsy hijanjiña’ i Talè.
\q1
\v 19 Fa toe mijanjiñe ahy
\q1 t’i Andrianañahare
\q1 haoñe’e i feon-kalalikoy.
\q1
\v 20 Andriañeñe t’i Andrianañahare,
\q1 amy te tsy ambohoa’e i filolofakoy,
\q1 vaho tsy afaha’e amako
\q1 ty fiferenaiña’e.
\c 42
\s1
\v 1 Ho a i Talè, Fañereñere’ o Ana’ i Korao
\q1 Manahake ty fisehasehàn-temboay
\q1 an-torahañe mitsiritsioke
\q1 ty fisañasañan-troko ama’o
\q1 ry Andrianañahare.
\q1
\v 2 Iheaheàn-troko t’i Andrianañahare,
\q1 i Andrianañahare veloñey;
\q1 ombia ty hombako hiheo mb’añatrefan’Añahare mb’eo?
\q1
\v 3 Filintsako handro an-kale,
\q1 o ranomasokoo,
\q1 ie kizaheñe ­lomoñandro, ami’ty hoe :
\q1 Aia ze o Andrianañahare’o zao?
\q1
\v 4 Tiahiko o raha zao,
\q1 le haborako ty an-troko ao,
\q1 ie nindrezako lia i màroy,
\q1 ninday iareo nangovovoke
\q1 mb’añ’anjomban’ Añahare mb’eo,
\q1 am-peom-pirebehañe
\q1 naho fandrengeañe,
\q1 i lahialeñe mitañ’andro nifotoañeñey
\q1
\v 5 Ino ty ilonjera’o ry fiaiko?
\q1 ino ty ikoreokoreoha’o añ’ovako ao?
\q1 Mitama an’Andrianañahare;
\q1 fa mbe ho andriañe’o,
\q1 ty ­fandrombahañe añ’atrefa’o.
\q1
\v 6 Ry Andrianañahareko,
\q1 Mitsilofìñe añ’ovako ao ty troko,
\q1 tiahiko rehe boak’ an-tane Iordane\f + \fr 42:6  \ft Iordane: sakam-pizakàñe\f* ao,
\q1 naho an-dengo’ i Kermone\f + \fr 42:6  \ft Kermone: natokañe ho rotsaheñe\f* eñe,
\q1 hirik’am-bohi-Mitsarey\f + \fr 42:6  \ft Mitsare: kedeke\f* añe.
\q1
\v 7 Tokave’ i lalekey ty laleke
\q1 ami’ty fitroña’ o kinera’eo.
\q1 songa mandipotse ahy
\q1 o onja naho ren-drano’oo.
\q1
\v 8 Hafanto’ \nd Iehovà\nd* an-kandro
\q1 ty fiferenaiña’e,
\q1 le amako an-kaleñe i sabo’ey,
\q1 ty halaliko aman’ Añaharen-kaveloko.
\q1
\v 9 Hoe raho aman’ Añahare lamilamiko:
\q1 Akore ty nandikofa’o ahiko?
\q1 Ino ty andalàko ty famorekekèan-
\q1 drafelahy?
\q1
\v 10 Hoe ­fañotohotoañe ty an-taolako ao,
\q1 ty fiteraterà’ o rafelahikoo;
\q1 ie anoa’e ty hoe lomoñandro,
\q1 Aia ze o Andrianañahare’o zao?
\q1
\v 11 Ino ty ilonjera’o, ty troko tia?
\q1 Ino ty ­fivalitsikotahañe añ’ovako ao?
\q1 Mitamà an’Andrianañahare;
\q1 fa mbe handriañe’o
\q1 i fandrombahan-tareheko
\q1 naho Andrianañaharekoy.
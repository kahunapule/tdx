\c 35
\s1 Sabo’ i Davida
\v 1 Ry \nd Iehovà\nd*, atretréo o miatreatre ahio, mialia amo mifandrapak’ amakoo.
\q1
\v 2 Andrambeso fikalan-defoñe
\q1 naho fikala-meso,
\q1 le miongaha hañolotse ahy.
\q1
\v 3 Apontsoaño ty lefo’o naho i fekon’ aliy;
\q1 hatreatrè’o o mañoridañ’ahikoo
\q1 saontsio ami’ty fiaiko ty hoe :
\q1 Izaho ro fandrombahañe azo.
\q1
\v 4 Salatse naho po-asiñe
\q1 o mipay ty fiaikoo;
\q1 ampiambohò vaho ampimeñaro
\q1 o mikilily hijoy ahikoo.
\q1
\v 5 Ano ho kafo’e aolon-tioke eo,
\q1 le hatao’ i anjeli’ \nd Iehovà\nd*y soike.
\q1
\v 6 Ano haieñe naho halamañe
\q1 ty fombà’ iareo,
\q1 horidañe’ i anjeli’ \nd Iehovà\nd*y.
\q1
\v 7 Tsy aman-taly ty nañetaha’iareo harato,
\q1 tsy vente’e ty nihalien-koboñe ty fiaiko,
\q1
\v 8 Hivovò ama’e abey ty firotsahañe,
\q1 le ho tsepahe’ i harato naeta’ey;
\q1 vaho amy firotsahañey ty hivarinjonjoha’e.
\q1
\v 9 Hirebek’ am’ \nd Iehovà\nd* ty fiaiko,
\q1 hirenge amy fandrombaha’ey.
\q1
\v 10 Hanao ty hoe iaby o taolakoo:
\q1 Ry \nd Iehovà\nd* ia ty hambañ’ Ama’o?
\q1 Mpandrombake o rarakeo
\q1 amy maozatse te ama’ey;
\q1 Eka, ty poie’e naho ty mpisotry
\q1 amy mpamaok’ azey.
\q1
\v 11 Mitroatse o mpitalily tsivokatseo,
\q1 mañody ahy an-draha amoeako.
\q1
\v 12 Valè’ iereo raty ty soa;
\q1 mampioremeñe ty fiaiko.
\q1
\v 13 Aa naho izaho, nisaron-gony
\q1 te natindry iereo,
\q1 nirè-batañ’aman-dilitse,
\q1 fe nimpoly an-troko i halalikoy.
\q1
\v 14 Nandenako hoe t’ie nirañeko ndra nirahalahiko; nidròdreke an-kontoke manahake te nandala rene.
\q1
\v 15 Fe nirebeke iereo t’ie nikoletra, nifañosoñe,
\q1 nifanontoñe hiatreatre ahy
\q1 o mpamofoke alik’ amakoo,
\q1 nandrimitse ahy avao tsy nitroatse;
\q1
\v 16 hoe mpiteratera tsi-aman-Kake
\q1 an-tsabadidake,
\q1 ty ikodrita’ iareo nife;
\q1
\v 17 O Talè, pak’ ombia te hisamba avao?
\q1 Avotsoro ami’ty fandrotsaha’ iareo ty troko; amo lionao ty fiaiko.
\q1
\v 18 Andriañeko am-pivori-bey ao;
\q1 mijejo azo am-balobohòk’ ao.
\q1
\v 19 Lonike tsy hirebeha’ o rafelahiko tsy amam-poto’eo;
\q1 tsy hipie maso amako o malaiñe ahy
\q1 tsy aman-tali’eo.
\q1
\v 20 Tsy mivolam-pilongoañe iereo,
\q1 te mone mikilily volam-pitake
\q1 amo mianjiñe an-tane atoio.
\q1
\v 21 Eka ivañavaña’ iereo vava
\q1 manao ty hoe :
\q1 Hiy! Hiy! fa nitrea’ o maso’aio.
\q1
\v 22 Nivazoho’o
\q1 ry \nd Iehovà\nd*, ko mianjiñe;
\q1 ry Talè, ko mitòtse amako
\q1
\v 23 Mitsekafa, mivañona hañomea’o to ! Imbao i ahikoy ry Andrianañahareko
\q1 naho Talèko.
\q1
\v 24 Izakao ry \nd Iehovà\nd* Andrianañahareko
\q1 ty amy havantaña’oy;
\q1 le ko apo’o hirebeha’ iereo.
\q1
\v 25 Ko ado’o hanoe’e ty hoe
\q1 an-troke:
\q1 Hiry! ty fañiria’ay! ndra ty hoe :
\q1 Fa nabea’ay.
\q1
\v 26 Atraofo salareñe naho meñareñe o mitohàk’ amy haemberakoio;
\q1 ampisikinen-kameñarañe naho inje
\q1 o mirengèvok’ amakoo.
\q1
\v 27 Hipoñak’ an-drebeke naho
\q1 handia-taroba
\q1 o mifale ami’ty halio tahikoo;
\q1 hitolom-panao ty hoe:
\q1 Onjono t’\nd Iehovà\nd*,
\q1 ry mpifale amy fanintsiña’ i mpitoro’eiy.
\q1
\v 28 Hitaroñe ty havantaña’o ty lelako,
\q1 ty enge’o lomoñandro.
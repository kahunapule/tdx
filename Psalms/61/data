\c 61
\s1 Ho a i Talè, Sabo’ i Davide, arahe’ ty marotaly
\q1
\v 1 Janjiño ty koiko, ry Andrianañahare;
\q1 haoño o halalikoo.
\q1
\v 2 Boak’ añ’olon-tane añe ty ikoihako Azo, naho opo ty troko;
\q1 iaolò mb’an-­damilamy abo te amako.
\q1
\v 3 Amy te Ihe ro fipalirako,
\q1 haboañe fatratse aolon-drafelahiko eo.
\q1
\v 4 Hitoboke an-kivoho’o ao nainai’e iraho;
\q1 hipalirako añ’alo’ o ela’oo. Selà
\q1
\v 5 Fa jinanji’o o nifantàkoo
\q1 ry Andrianañahare;
\q1 tinolo’o ty lova’ o mpañeveñe
\q1 amy tahina’oio.
\q1
\v 6 Tompeo andro ty andro’ i mpanjakay,
\q1 ho tarirats’ an-tariratse o tao’eo.
\q1
\v 7 Hiambesatse añatrefan’ Añahare
\q1 eo nainai’e;
\q1 afantoho hañambeñe aze
\q1 ty fiferenaiñañe naho ty hatò.
\q1
\v 8 Le ho bangoeko an-tsabo nainai’e ty tahina’o,
\q1 ie henefeko boak’ andro o nifantàkoo.
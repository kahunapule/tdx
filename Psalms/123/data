\c 123
\s1 Sabo-Pionjonañe
\q1
\v 1 Ampiandraeko ama’o o masokoo,
\q1 ry Mpiambesatse an-dikerañe ao.
\q1
\v 2 Hehe te manahake ty fañentean’ ondevo
\q1 ty fitàn-talè’e,
\q1 naho ty mason’ anak’ ampatañe
\q1 ty fitàn-drakemba’e,
\q1 ro iandràm-pihainon-tika
\q1 t’\nd Iehovà\nd* Andrianañaharen-tika,
\q1 ampara’ te tretreze’e.
\q1
\v 3 Ferenaiño zahay ry \nd Iehovà\nd*,
\q1 tretrezo, fa loho natsafen-tsirìka.
\q1
\v 4 Etsake ty fanivativà’ o mpiaiñ’
\q1 añoleñañeo o fiai’aio,
\q1 vaho ty inje’ o mpirengevokeo.
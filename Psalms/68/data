\c 68
\s1
\v 1 Ho a i Talè, Sabo’ i Davide. Onin-tsabo
\q1 Hiongake t’i Andrianañahare,
\q1 le hiparaitake o rafelahi’eo;
\q1 vaho hibioñe aolo’e eo o malaiñe Azeo.
\q1
\v 2 Hambañe ami’ty fampisaohañe
\q1 hatoeñe, isaoho añe ka;
\q1 manahake ty fitranaha’ o karafo tantele aolo’ afoo,
\q1 ty hikoromaha’ o tsivokatseo
\q1 añatrefan’Añahare.
\q1
\v 3 Ho ehake o vañoñeo,
\q1 hirebeke añ’atrefan’Añahare eo,
\q1 hiriñariña an-kobaiñe.
\q1
\v 4 Misaboa aman’ Añahare,
\q1 bangò i tahina’ey;
\q1 onjono i Mpiningitse miranga
\q1 i montombeiy, \nd Ià\nd* ty tahina’e;
\q1 vaho mitreñà añatrefa’e eo.
\q1
\v 5 Raem-bode-rae naho mpañomey to
\q1 amo vantotseo t’i Andrianañahare
\q1 an-kivoho’e miavake ao.
\q1
\v 6 Ampimoneñan’ Añahare
\q1 añ’akiba ao ty jorý;
\q1 akare’e mb’an-kavokarañe o rinohio;
\q1 fe mitobok’ an-tane kirikintàñe ao
\q1 o mpitrabikeo.
\q1
\v 7 O Andrianañahare, ie niaoloa’o ondati’oo, ie nihofiha’o firanga
\q1 i fatram-beiy, Selà
\q1
\v 8 niezeñezeñe i taney, nihotrake i likerañey aolo’ i Andrianamboatse,
\q1 Nihondrahondra ty Sinay añatrefa’ i Abo Tia, Andrianañahare’ Israele eo.
\q1
\v 9 Nanondraha’o oran-joba,
\q1 ry Andrianañahare;
\q1 niventè’o i lova’o navozoy,
\q1
\v 10 Nitobok’ ao i mpirai-lia’oy,
\q1 nifahana’o ami’ty havokara’o
\q1 o rarakeo, ry Andrianamboatse.
\q1
\v 11 Nitaroñe t’i Talè;
\q1 mitozantoza o rakemba mitalily
\q1 i entañeio.
\q1
\v 12 Nitriban-day mb’eo o mpanjakan-
\q1 dahindefoñeo! Nivoratsake;
\q1 le ho zarae’ i tambatse an-kiboho’e ao o kinopakeo,
\q1
\v 13 ie mandre am-bàlan’añondry ao, le manahake
\q1 ty elan-deho misarom-bola-foty;
\q1 mimilemiletse volamena o volo’eo.
\q1
\v 14 Ie nampivarakai’ i El-Sadai
\q1 i mpanjaka rey,
\q1 le niavy an-Tsalmone ty oram-panala.
\q1
\v 15 Vohin’ Añahare ty vohy Basane;
\q1 vohitse lako-lengo’e ty haboa’ i Basane;
\q1
\v 16 Inoñe ty ikiraña’ areo
\q1 ry haboañe maro-lengo’eo,
\q1 i vohitse nirien’Añahare himoneña’ey?
\q1 Eka himoneñe ao nainai’e t’\nd Iehovà\nd*.
\q1
\v 17 Añ’ale’ale o sareten’ Añahareo,
\q1 arivo-añ’arivo’e;
\q1 ama’e ao an-kamasiña’e t’i Talè
\q1 manahake e Sinay añe.
\q1
\v 18 Nionjoñe añ’abo eñe rehe,
\q1 nikozozote’o an-drohy
\q1 o fandrohizañeo,
\q1 nandrambe ravoravo am’ondatio,
\q1 vaho amo mpiolao,
\q1 himoneña’ \nd Ià\nd*, Andrianañahare.
\q1
\v 19 Andriañeñe t’i Talè mpivave o kilankan-tikañeo boak’andro,
\q1 i Andrianañaharem-
\q1 pandrombahantikañey. Selà
\q1
\v 20 Andrianañaharem-pañaha an-tika
\q1 t’i Andrianamboatse;
\q1 Toe a \nd Iehovà\nd* Talè
\q1 ty famotsorañe an-kavilasy.
\q1
\v 21 Le hanorotoro ty loha’ o rafelahi’eo
\q1 t’i Andrianañahare,
\q1 ty kovo-doha minankanankañe
\q1 amo hakeo’eo.
\q1
\v 22 Hoe t’i Talè:
\q1 Hampoliko o e Basaneo,
\q1 hahereko boak’ an-keraheran-driak’ ao,
\q1
\v 23 Ho demohem-pandia’o an-dio
\q1 o rafelahi’oo,
\q1 hanañ’anjara an-dion-drafilahy ka
\q1 o lelan’ amboa’oo.
\q1
\v 24 Fa niisa’ iareo o fañaveloa’oo
\q1 ry Andrianañahare,
\q1 ty fionjonan’ Añahareko, toe
\q1 i Mpanjakakoy, mb’amy miavakey ao.
\q1
\v 25 Miaolo o mpisaboo,
\q1 manonjohy o mpititikeo;
\q1 añivo’e ao o somondrara
\q1 mampikantsankantsàñe o kantsàñeo :
\q1
\v 26 Andriaño am-pivory ao
\q1 t’i Andrianañahare,
\q1 i \nd Iehovà\nd* boak’am-pigoa­ngoaña’ Israele.
\q1
\v 27 Ingo t’i Beniamine tsitso’e,
\q1 miaolo iareo,
\q1 o roandria’ Iehodào am-pirimboña’eo, o roandria’ i Zeboloneo,
\q1 o roandria’ i Naftalio.
\q1
\v 28 Fa linilin’ Añahare’o ty haozara’o;
\q1 mihaozara! Ry Andrianañahare,
\q1 nañenefa’o ho anay zay,
\q1
\v 29 ty kiboho’o e Ierosalaime añe,
\q1 ty ibanabanà’ o mpanjakao ama’oy.
\q1
\v 30 Endaho o biby hako am-bindao,
\q1 o añombelahy maroo
\q1 rekets’ o dronga’ ondatioo,
\q1 songa mandialia tseram-bolafoty; navarakai’e ondaty tea alio.
\q1
\v 31 Hiavotse e Mitsraime ao o sorotà’eo,
\q1 halisa hañity fitàñe aman’Añahare
\q1 t’i Kose\f + \fr 68:31  \ft Kose: Etiopia; Tane atimo’ i Mitsraime\f*.
\q1
\v 32 Misaboa aman’Andrianañahare,
\q1 ry fifehea’ ty tane toio;
\q1 rengeo an-tsabo t’i Talè; Selà
\q1
\v 33 I miningitse andindì’
\q1 o likerañe haehaeo,
\q1 Inay, ampionjone’e i fiarañanaña’ey,
\q1 i fiarañanañañe ra’elahiy.
\q1
\v 34 Iantofo te an’Andrianañahare
\q1 ty haozarañe
\q1 ambone’ Israele eo ty ahe’e
\q1 an-dikerañe ao ty hafatrara’e.
\q1
\v 35 Mampañeven-drehe,
\q1 ry Andrianañahare, an-toe’o miavake ao;
\q1 I Andrianañahare’ Israele,
\q1 ro mpanolotse haozarañe
\q1 naho hafatrarañe am’ondati’eo.
\q1 Andriañeñe t’i Andrianañahare !
\c 90
\s1 Ty Filoloha’ i Mosè, Ondatin’ Añahare
\v 1 Ry Talè, Ihe ni-fimoneña’ay amo tarira’ay iabio.
\q1
\v 2 Ie mboe tsy toly o vohitseo
\q1 mboe tsy tsinene’o ty tane toy
\q1 naho ty voatse toy,
\q1 boak’ an-kaehae hambo’e añe
\q1 pak’ an-kitro añ’afe’e añe,
\q1 Ihe ro Andrianañahare.
\q1
\v 3 Ampolie’o mb’an-debok’ ao ondatio
\q1 ami’ty hoe:
\q1 Mimpolia ry ana’ondaty.
\q1
\v 4 Fa arivo taoñe am-pivazohoa’o ty andro raike
\q1 toe hoe omale te nihelañe, ie
\q1 manahake ty ­fiambenañe an-kaleñe.
\q1
\v 5 Sinao’o añe hoe an-tsorotombake iereo, le miròtse,
\q1 f’ie maraiñe, le hoe ahetse mipitsipitsike.
\q1
\v 6 Mioboñoboñe te maraindraiñe
\q1 mbore mitombo,
\q1 ie hariva miheatse vaho miforejeje.
\q1
\v 7 Toe mongore’ ty haviñera’o zahay,
\q1 mampangebahebak’ anay ty fifombo’o.
\q1
\v 8 Fa napo’o añatrefa’o o tahi’aio,
\q1 am-pireandrean-dahara’o eo
\q1 o hakeo’ay mietakeo.
\q1
\v 9 Fonga mihelañe ami’ty fifombo’o
\q1 o andro’aio;
\q1 fa nagado’ay hoe fiselekaiñañe o tao’aio.
\q1
\v 10 Ty andro’ o tao’aio le fitompolo taoñe;
\q1 mete ho valo-polo, t’ie maozatse;
\q1 fe hamokorañe naho
\q1 fangoakoahañe avao ty enge’e,
\q1 migadoñe aniany, vaho mitiliñ’añe.
\q1
\v 11 Ia ty mahafohiñe ty haozara’
\q1 o haviñera’oo?
\q1 naho ty fañeveñañe mañeva Azo
\q1 ty ami’ty fifombo’o?
\q1
\v 12 Aa le anaro zahay hañiake o andro’aio,
\q1 hahazoa’ay arofo mahihitse.
\q1
\v 13 Mimpolia ry \nd Iehovà\nd* ! Ombia?
\q1 iferenaiño o mpitoro’oo
\q1
\v 14 Eneño an-kafatraram-pikokoa’o
\q1 te maraindray zahay,
\q1 hirebeha’ay naho hifalea’ay amo
\q1 hene andro’aio.
\q1
\v 15 Ampifaleo mira amo andro
\q1 nampisotria’o anaio,
\q1 naho amo taoñe nahaisaha’ay haratiañeo.
\q1
\v 16 Fa halange amo mpitoro’oo
\q1 o fitoloña’oo,
\q1 naho ty enge’o amo ana’ iareoo.
\q1
\v 17 Ho aman-tika ty fañisoha’ i Talè Andrianañahare’ay;
\q1 ajadoño ty tolom-pità’ay;
\q1 eka aoreño o satam-pità’aio.
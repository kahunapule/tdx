\c 44
\s1 Ho a i Talèn-tsabo,
\s1 Sabo o ana’ i Korao : Itsakoreañe
\v 1 Ry Andrianañahare,
\q1 fa jinanjin-dravembia’ay, fa natalilin-droae’ay o fitoloñañe nanoe’o
\q1 tañ’ andro’ iereoo,
\q1 amo andro faha’ matoetoeo.
\q1
\v 2 Ie am-pità’o ty nandroake
\q1 o fifeheañeo le najado’o eo ;
\q1 dinemo’o ondatio, vaho naparatsia’o.
\q1
\v 3 Tsy ty fibara’ iareo ty nahazoañe i taney;
\q1 le tsy o fità’ iareoo ty naharombake,
\q1 fa ty fità’o havana naho ty sira’o,
\q1 vaho ty hazavan-dahara’o
\q1 amy t’ie nisohe’o.
\q1
\v 4 Mpanjakako rehe, ry Andrianañahare;
\q1 lilio fandrombahañe t’Iakobe.
\q1
\v 5 Ihe ro igorea’ay o rafelahi’aio;
\q1 ty tahina’o ty andialià’ay o mitroatse hiatreatre anaio.
\q1
\v 6 Tsy iatoako ty faleko,
\q1 tsy maharombak’ ahy ty fibarako.
\q1
\v 7 Fa Ihe ro nandrombak’ anay
\q1 amo rafelahi’aio,
\q1 naho nanalatse o malaiñe anaio.
\q1
\v 8 I Andrianañahare ro
\q1 firengea’ay lomoñandro,
\q1 vaho andriañe’ay nainai’e ty tahina’o. Selà
\q1
\v 9 F’ie nifarie’o henaneo,
\q1 naho ninje’o;
\q1 tsy indreze’o ­fionjonañe o lahindefo’aio.
\q1
\v 10 Ampiambohoe’o amo rafelahi’aio,
\q1 vaho mamaok’ an-tsatri’e avao
\q1 o malaiñe anaio,
\q1
\v 11 Fa natolo’o ho añondry kamaeñe,
\q1 vaho nampivarakaihe’o amo fifeheañeo.
\q1
\v 12 Naleta’o ami’ty minjilite’e ondati’oo,
\q1 tsy nahazoan-tombo’e t’ie naletake.
\q1
\v 13 Nampañinje’o o mpifankarineo, fanivetiveañe naho fandrabioñañe
\q1 amo mañohok’ anaio.
\q1
\v 14 Anoe’o oha-drehake o fifeheañeo,
\q1 fikoliñan-doha am’ondatio.
\q1
\v 15 Fañinjeañe ­lomoñandro ty aoloko eo,
\q1 vaho nampikolopok’ ahy
\q1 ty hameñaran-tareheko,
\q1
\v 16 ami’ty fivola’ o mikobìke
\q1 naho mamàtseo;
\q1 ty amy fiatrefan-drafelahiy
\q1 vaho i mpamale-fatey.
\q1
\v 17 Toe hene nifetsak’ ama’ay,
\q1 f’ie tsy nañaliño Azo,
\q1 vaho tsy nivalik’ amy fañina’oy.
\q1
\v 18 Toe tsy niamboho Azo o arofo’aio,
\q1 vaho tsy niveve amy lala’oy o fandia’aio,
\q1
\v 19 f’ie dinemo’o an-toem-panalok’ eo, vaho kinolopo’o an-talinjon-kavilasy.
\q1
\v 20 Aa naho nandikofa’ay
\q1 ty tahinan’Añahare’ay,
\q1 ke namela-pitàñe aman-drahare
\q1 ankafankafa;
\q1
\v 21 Tsy ho ­nitsikarahen’ Añahare hao?
\q1 Kanao arofoana’e ze mikafitse an-trok’ao.
\q1
\v 22 Eka, Ihe ro anjamanañe anay
\q1 handro am-pohatse;
\q1 volilieñe hoe añondry ho lentañe.
\q1
\v 23 Mivañona, ry Talè, Ino ty irota’o?
\q1 Mitsekafa, ko farie’o
\q1 kitro katroke zahay.
\q1
\v 24 Akore ty ampietaha’o laharañe,
\q1 naho añaliñoa’o ty hasotria’ay
\q1 vaho ty halovilovia’ay?
\q1
\v 25 Fa mibokok’ an-debok’ ao ty fiai’ay;
\q1 mipitek’ an-tane eo ty fisafoa’ay.
\q1
\v 26 Miongaha hañolotse anay, vaho jebaño ty amy fiferenaiña’oy.
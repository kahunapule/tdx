\c 27
\p
\v 1 Niroapolo taoñe lim’ amby t’Iotame te niorotse nifehe, le nifehe folo-taoñe eneñ’ amby e Ierosalaime ao; Ierosà, ana’ i Tsadoke, ty tahinan-drene’e;
\v 2 le nanao ty fahiti’e am-pihaino’ I\nd ehovà\nd*, an-tsatan-drae’e Ozià iaby; f’ie tsy nimoak’ an-kiboho’ I\nd ehovà\nd* ao. Fe mbe nitolon-kaloloañe avao ondatio.
\v 3 Namboare’e ty lalambey ambone’ i anjomba’ I\nd ehovà\nd*y, le natratrañahe’e ty kijoli’ i Ofele.
\v 4 Mbore namboare’e rova am-bohibohi’ Iehoda añe naho toetse fatratse reke-pitalakesañ’abo añ’àla ao.
\v 5 Nialia’e i mpanjaka’ o ana’ i Amoneoy vaho nahareketse. Nandroroñe talenta volafoty zato ama’e amy taoñey o ana’ i Amoneo naho fañaranam-bare-bolè rai-ale naho vare-hordea rai-ale. Mira amy zay ty nandroroña’ o ana’ i Amoneo aze amy taom-paharoe naho taom-pahateloy.
\v 6 Aa le nihafatratse t’Iotame, amy te nalaha’e añatrefa’ \nd Iehovà\nd* Andrianañahare’e o lia’eo.
\v 7 Aa naho o fitoloña’ Iotame ila’eo, o ali’e iabio naho o sata’eo, oniño te sinokitse amy bokem-panjaka’ Israele naho Iehodày.
\v 8 Roapolo taoñe lim’ amby re te niorotse nifehe le nifehe folo taoñe eneñ’amby e Ierosalaime ao.
\v 9 Le nitrao-piròtse aman-droae’e naho nalenteke an-drova’ i Davide ao vaho nandimbe aze nifehe t’i Ahkaze ana’e.
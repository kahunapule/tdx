\c 24
\p
\v 1 Fito taoñe t’Ioase te niorotse nifehe; le nifehe efa-polo taoñe e Ierosalaime ao. I Tsibia nte-Bersebà ty tahinan-drene’e.
\v 2 Le nanao ze soa am-pivazohoa’ \nd Iehovà\nd* t’Ioase amy ze hene’ andro’ Iehoiada mpisoroñe.
\v 3 Nangala-baly roe ho aze t’Iehoiada, le nisamak’ ana-dahy naho anak’ ampela.
\v 4 Ie añe, le tañ’ arofo’ Ioase ty nanomonty i anjomba’ \nd Iehovà\nd*y.
\v 5 Natonto’e o mpisoroñeo naho o nte-Levio le nanoa’e ty hoe, Akia, mb’amo rova’ Iehodao vaho atontono am’ Israele iaby ty drala hampisomontiañe ty anjomban’ Añahare boa-taoñe, le ilozoho! Fe tsy nahimbañe amy rahay o nte-Levio.
\v 6 Aa le kinanji’ i mpanjakay t’Iehoiada, talè, le hoe re ama’e, Aa vaho akore te tsy nipaia’o amo nte-Levio ty hañakatse am’ Iehoda naho am’ Ierosa­laime ao i haba’ i Mosè mpitoro’ \nd Iehovà\nd*y\nd d\nd* naho amy valobohò’ Isra­eley ho amy kibohom-pañinay.
\v 7 Amy te dinemodemo’ o ana-dahi’ i Atalià rakemba lo-tserekeo i anjomban’ Añaharey naho nengae’ iereo amo Baaleo o raha navaheñe añ’anjomba’ \nd Iehovà\nd*o.
\v 8 Aa le nandranjy vata iereo ty amy lili’ i mpanjakaiy naho napo’ iareo alafe’e ao an-dalam-bein’ anjomba’ \nd Iehovà\nd* eo;
\v 9 naho nitsey e Iehoda vaho e Ierosalaime ao ty hindeseñe amy \nd Iehovà\nd* i vili-loha nampanoe’ i Mosè mpitoron’ Añahare am’ Israele am-patrambeiy.
\v 10 Le nirebeke iaby o roandriañeo naho ondatio, songa ninday vaho nampipok’ amy vatay ampara’ t’ie niheneke.
\v 11 Ie amy zao naho nazilim-pità’ o nte-Levio i vatay vaho nioniñe te maro o dralao, le nimb’eo i mpitan-tsokim-panjakay naho ty sorotà’ i mpisorom-beiy le nikoahe’ iereo i vatay vaho nampolieñe an-toe’e eo; zay ty nanoe’ iareo handro an-kandro vaho nanonton-drala tsifotofoto.
\v 12 Natolo’ i mpanjakay naho Iehoiada amo mpitoloñe am-pitoroñañe i anjomba’ \nd Iehovà\nd*io zay vaho nañarama mpandrafi-bato naho mpandranjy, hampisomontiañe i anjomba’ \nd Iehovà\nd*y naho mpanefe viñe vaho torisike hikotokotok’ añ’ anjomba’ \nd Iehovà\nd*y.
\v 13 Aa le nifanehake o mpitoloñeo naho nifonitse am-pità’ iareo i asay naho nifonire’ iareo manahake te taolo i anjomban’ Añaharey vaho nañafatratse aze.
\v 14 Ie nifonitse le nendese’ iareo añatrefa’ i mpanjakay naho Iehoiada eo o drala tsy nirì’eo vaho ie ty nitsenea’ iareo fanake ho a i anjomba’ \nd Iehovà\nd*y, fana-pitoroñañe naho fañengañe naho fìoke naho fanake volamena naho volafoty vaho nañenga soroñe añ’ anjomba’ \nd Iehovà\nd* ao nainai’e tañ’ andro’ Iehoiadà.
\p
\v 15 Fe nigain-kantetse t’Iehoiada ie ni-lifots’ andro le nivilasy; zato-tsi-telopolo taoñe t’ie nihomake.
\v 16 Le nalente’ iereo an-drova’ i Davide amo mpanjakao, ie nanao soa am’ Israele naho aman’ Añahare vaho amy anjomba’ey.
\v 17 Ie añe ty nihomaha’ Iehoiada le nomb’ amy mpanjakay o roandria’ Iehodao niambane ama’e; vaho hinao’ i mpanjakay.
\v 18 Le nadò’ iareo i anjomba’ \nd Iehovà\nd* Andrianañaharen-droae’ iareoy naho nitoroñe o Aserào naho o raham-pahasiveo vaho nifetsak’ am’ Iehoda naho am’ Ierosalaime ty haviñerañe ty amy hakeo zay.
\v 19 Nampihitrifañe mpitoky hampipoly iareo mb’am’ \nd Iehovà\nd*, aa ndra t’ie nitolom-pitaroñe tsy nimete nanolo-ravembia iereo.
\v 20 Aa le niheo amy Zekarià, ana’ Iehoiada mpisoroñe t’i Arofon’ Añahare naho nijohañe am’ondatio nanao ty hoe: Hoe ty tsaràn’ Añahare: Akore ty fandilara’ areo o lili’ \nd Iehovà\nd*o?\f + \fr 24:20  \ft Mik 3:8, Jao 16:8\f* Tsy hiraorao; aa kanao naforintse’ areo t’\nd Iehovà\nd* le nifarie’e ka nahareo.
\v 21 Fe nikinia aze iereo vaho name­tsaham-bato an-kiririsan’ anjomba’ \nd Iehovà\nd* eo ami’ty nandilia’ i mpanjakay.
\v 22 Aa le tsy nitiahi’ Ioase mpanjaka ty fitretreza’ Iehoiada rae’e aze, te mone vinono’e i ana-dahi’ey, ze nanao ty hoe amy fitsin­goro’ey: Ho vazoho’ \nd Iehovà\nd* vaho ho valè’e.
\v 23 Aa ie amy fivariña’ i taoñey, naname aze ty valobohò’ i Arame; nimb’ e Iehoda naho mb’e Ierosalaime mb’eo le zinevo’ iereo am’ondatio o mpi­aolo’ ondaty iabio vaho fonga nahitri’ iareo amy mpanjaka’ i Damesèkey añe ty nikopahe’ iereo.
\v 24 Toe am-pirimboña’ ondaty tsy ampeampe i valobohòn’ Aramey te naname, fa natolo’ \nd Iehovà\nd* am-pità’e ty valobohòke jabajaba amy t’ie namorintseñe \nd Iehovà\nd* Andrianañaharen-droae’ iareo. Aa le name­tsa-jaka amy Ioase iereo,
\v 25 naho nieng’ aze naho fa navoretra’ iareo am-pere, le nikilily aze o mpitoro’eo ty amy lio’ i ana’ Iehoiada mpisoroñeiy naho vinono’ iareo am-pandrea’e eo, nikoromake; vaho naleveñe an-drova’ i Davide ao, fe tsy nalentek’ amo kiborim-panjakao.
\v 26 I Zabade, ana’ i Simeate, nte-Amone naho Iehozabade ana’ i Simerite, nte-Moabe ty nikilily aze.
\v 27 Aa naho o ana’eo naho ty fitoabora’ o fetse ama’eo vaho ty nampisomontie’e i anjomban’ Añaharey, oniño te sinokitse an-talily fonitse amy boke’ o mpanjakaoy. I Ama­tsià ana’e ty nandimbe aze nifehe.
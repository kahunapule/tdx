\c 31
\p
\v 1 Ie heneke zay, le niavotse mb’ amo rova Iehodao mb’eo t’Israele niatrek’ iabioo, le pinozapozake o vatolahio naho nifiraeñe o hazomangao naho rineba’ iareo ambane o toets’ aboo naho o kitrely e Iehodà naho e Beniamine iaby naho Efraime naho e Menasèo ampara’ te fonga rinotsake. Le nimpoly amy zao o ana’ Israeleo, songa mb’am-panaña’e, mb’an-drova’e añe.
\v 2 Le nanendre firimboñam-pisoroñe naho nte-Levy t’Iekizkia ty amo firim­boñañeo, songa ty amy fitoroña’ey o mpisoroñeo naho o nte-Levio, ho amo fisoroñañeo naho amo engam-panintsiñañeo, hitoroñe, hañandriañe naho handrenge amo lalambein-tobe’ \nd Iehovà\nd*o.
\v 3 Tinendre’e ka ty anjara’ i mpanjakay boak’ amo vara’eo ho amo fisoroñañeo: o enga-maraindraiñeo naho o soron-karivao naho o soron-t\nd Sabata\nd*o naho ho amo pea-bolañeo vaho ho amo andro namantañañeo, ty amy pinatetse amy Ha’ \nd Iehovà\nd*io.
\v 4 Mbore linili’e o mpimone’ Ierosalaimeo ty hanolotse ty anjara’ o mpisoroñeo naho o nte-Levio, hanolora’ iareo vatañe amy tsara’ \nd Iehovà\nd*y.
\v 5 Aa ie niboele i liliy, le nampitobahe’ o ana’ Israeleo ty loha­voan’ ampemba, divay naho menake naho tantele naho ze hene voka’ i tetekey; vaho natoba’ iareo ao iaby ty faha-folom-bara.
\v 6 Nasese’ o ana’ Israele nimoneñe amo rova’ Iehodaoo ty faha-folon’ añombe naho añondry naho ty faha-folon-draha navaheñe ze navike ho am’ \nd Iehovà\nd* Andrianañahare’ iareo vaho napopoke am-pitoboroñañe.
\v 7 Amy volam-pahateloy ty namotorañe o fitoboroñeo, le nihenefa’ iareo ami’ty volam-pahafito.
\v 8 Ie nioni’ Iekizkia naho o mpiaoloo o fitoboroñañeo le nandrenge \nd Iehovà\nd* naho ondati’e Israeleo.
\v 9 Nañontanea’ Iekizkia o mpisoroñeo naho o nte-Levio o fitoboroñañeo,
\v 10 le hoe t’i Azarià mpisorom-bey, hasavereña’ i Tsadoke, Mifototse amy nanesea’ ondatio an-kiboho’ \nd Iehovà\nd* ao o engaoy, le nienen-kanen-jahay vaho nanisa maro. Nitahie’ \nd Iehovà\nd* ondati’eo, le e hoek’eo o maro nahajao.
\p
\v 11 Aa le nafanto’ Iekizkia am’ iereo ty hañajary riha añ’ anjomba’ \nd Iehovà\nd* ao; le hinajari’ iereo.
\v 12 Le nampizilihe’ iereo ao o engao naho o fahafoloo naho o raha nengaeñeo, le tsy nihilotse; vaho nampifeheañe i Konanià nte-Levy zay naho i Simey rahalahi’e ty faharoe,
\v 13 naho Iekiele naho i Azazià naho i Nakate naho i Asaele naho Ieriemote naho Iozabade naho i Eliele naho Iismakiaho naho i Makate vaho i Benaià ty nimpi­sary am-banem-pità’ i Kononià naho i Simey rahalahi’e, ty amy fanendrea’ Iekizkia mpanjakay vaho nimpifehe i anjomban’ Añaharey t’i Azarià.
\v 14 Le i Kore ana’ \nd d\nd* Imnà nte-Levy, i mpiamben-dalañe maniñanañey, ty nifehe o engan-tsatrin’ arofo aman’ Añahareo hanjarà’e o enga amy \nd Iehovà\nd*o naho o miava-do’eo.
\v 15 Le am-pità’e t’i Edene naho i Miniamine naho Iesoa naho i Semaià, i Amarià vaho i Sekanià amo rovam-pisoroñeo, ty hanolotse am-pigahiñañe amo rahalahi’ iareoo ty amo firim­boña’ iareoo, ty bey mira ami’ty kede;
\v 16 mandikoatse o volilieñe ty amy fanoñonañe o lahilahy telo taoñe mañamboneo, naho o mizilik’ añ’anjomba’ \nd Iehovà\nd*o, ty amy fitoloña’e boak-andro itoroña’e amy nandiliañe azey ty amy firimboña’ iareoo;
\v 17 naho o volilieñe ty amy fanoñonam-pisoroñe ty aman’ anjom­ban’ droae’ iareoo naho o nte-Levy roapolo taoñe mañamboneo, amo fitoloña’ iareoo ty amo firimboña’ iareoo;
\v 18 le nivolili­eñe amy fanoñonañey ka o hene anak’ ajaja’eo, o vali’eo naho o anadahi’eo vaho o anak’ ampela’eo, amy fivory iabiy, fa ty figahiña’ iareo amo fitoloñañe zao ty nampiavaha’ iereo vatañe.
\v 19 Naho o ana’ i Aharone mpisoroñe an-tanem-piandraza’ o rova’ iareoo naho amo rova iabio, le teo ty ondaty kinanjy hiantoñoñe an-tahinañe hanolorañe anjara’ amy ze lahilahy amo mpisoroñeo toe ze hene’ nivolilieñe ty amy fanoñona’e amo nte-Levio.
\v 20 Nitsitsihe’ Iekizkià e Iehodà zay vaho nanoe’e ty soa naho mahity vaho vantañe añatrefa’ \nd Iehovà\nd* Andrianañahare’e.
\v 21 Ze fitoloñañe nifotora’e am-pitoroñañe añ’ anjomban’ Añahare ao naho amy Hake naho amo fepetseo, le nipaia’e t’i Andrianañahare’e naho nanoe’e añ’ añoñ’ arofo vaho niraorao.
\p
\c 19
\p
\v 1 Aa le nimpoly an-kanintsiñe mb’ añ’anjomba’e e Ierosalaime añe t’Iehosafate.
\v 2 Le niavotse nifanalaka ama’e t’Iehò ana’ i Kananý mpioniñe, nanao ty hoe am’ Ieho­safate mpanjaka: Ho nolora’o hao ty lo-tsereke; ho nikokoa’o hao ty malaiñe \nd Iehovà\nd*? Hametsaha’ \nd Iehovà\nd* haviñerañe!
\v 3 F’ie ahaoniñan-tsoa, kanao naria’o an-tane atoy o hazomangao vaho nitambozora’o arofo hitsoek’ an’ Andrianañahare.
\v 4 Aa le nimoneñe e Ierosalaime ao t’Iehosafate naho niavotse indraike mb’am’ ondaty mifotots’ e Beer­sevà pak’ ambohibohi’ i Efraimeo vaho nampoli’e am’ \nd Iehovà\nd* Andrianañaharen-droae’ iareo.
\v 5 Le nampijadoña’e mpizaka an-tane ao; amo rova-fatratse e Iehoda iabio kirova-drova,
\v 6 le hoe re amo mpizakao: Ereñereo o anoe’ areoo; toe tsy ama’ ondaty ty fizaka’areo, fa ama’ \nd Iehovà\nd*, Ie ty mañimba anahareo mizakao.
\v 7 Ee arè, te ho ama’areo ty fañeveñañe ama’ \nd Iehovà\nd*; mitaoa vaho mitoloña; fa tsy aman-tahiñe t’\nd Iehovà\nd* Andrianañaharen-tika ndra firihiañe ndra fandrambesam-bokàñe.
\v 8 Mbore nampijadoñe nte-Levy naho mpisoroñe vaho talèn’ anjomban-droae’ Israele e Ierosa­laime ao t’Iehosafate ho ami’ty fizakà’ \nd Iehovà\nd* naho ty hizakàñe o mpilie-drokoñe amo mpimoneñe e Ierosalameo.
\v 9 Le nafanto’e am’ iereo ty hoe: Hanoe’ areo am-pañeveñañe ama’ \nd Iehovà\nd* o raha zao, am-pigahiñañe naho an-kaampon’arofo.
\v 10 Aa ndra mbia’ mbia te tendrek’ ama’ areo boak’ aman-drolongo’ areo mpimo­neñe an-drova’ iareo ao, añivo’ ty lio naho ty lio, añivo’ t’i Hake naho ty faly, ty fañè naho ty fepètse, le ho hatahatae’ areo, ehe, tsy hanan-tahiñe am’ \nd Iehovà\nd*, hampifetsahan-kaviñerañe ama’ areo naho aman-drolongo’ areo; ano zay, tsy hampanan-kakeo anahareo.
\v 11 Ingo, hifehe anahareo amy ze hene raha’ \nd Iehovà\nd* t’i Amarià mpisorom-bey; naho amo raham-panjaka iabio i Zebadià, ana’ Ismaele, talèn’ anjomba Iehodà; vaho añatrefa’ areo o mpifeleke nte-Levio. Mahasibeha am-pitoloñañe le himbae’ \nd Iehovà\nd* o vantañeo.
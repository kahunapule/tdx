\c 15
\p
\v 1 Nivotrak’ amy Azarià ana’ i Ovede t’i Arofon’ Añahare;
\v 2 le niavotse mb’eo hifanalaka amy Asa, le hoe re ama’e: Janjiño iraho ry Asa naho ry Iehoda miharo Beniamine iaby; indreza’ \nd Iehovà\nd* kanao ireketa’ areo; itsoeho le ho isa’areo; f’ie aforintse’ areo le ho farie’e ka.
\v 3 Hatrela t’ie tsy aman’ Añahare to t’Israele naho tsy amam-pisoroñe mpañoke vaho tsy aman-Kàke;
\v 4 fe amy haembera’ iareo le nitolik’ am’ \nd Iehovà\nd* Andrianañahare’ Israele, nipay vaho nahatendreke.
\v 5 Ie tañ’ andro izay tsy nanintsiñe ty niavotse ndra ty nimoake, fa hasotriam-bey ty nampilovilovi’ ze hene mpimone’ o taneo.
\v 6 Finofoke iereo, fifeheañe miatre-pifeheañe, rova miatre-rova; amy t’ie nametsa­han’ Añahare ze atao hasotriañe.
\v 7 Fe mihaozara, ko apoke higebañe ty fità’ areo, fa ho tambezeñe o fitoloña’areoo.
\p
\v 8 Ie nahajanjiñe i tsara zay t’i Asa, i nitokia’ i Azarià ana’ i Ovede, mpitokiy, le nandrobo-batañe naho finao’e an-tane’ Iehodà naho e Beniamine iaby ze raha nampangorìñe, naho amo rova rinambe’e am-bohibohi’ i Efraimeo; vaho hinavao’e i kitreli’ \nd Iehovà\nd*, aolo’ i lavaranga’ \nd Iehovà\nd*iy.
\v 9 Le natonto’e iaby t’Iehodà naho i Beniamine naho o mpañialo ama’e boak’ Efraime naho e Menasè vaho e Simeoneo; fa maro ty nihintsañe am’ Israele ie nioni’ iereo te nindre ama’e t’\nd Iehovà\nd* Andrianañahare’e.
\v 10 Aa le nifanontoñe e Ierosalaime ao amy volam-paha-telo, amy taom-paha-folo-lim’ ambi’ i Asay,
\v 11 vaho nanao soroñe amy \nd Iehovà\nd* amy andro zay, boak’ amy fikopahañe nendesa’ iareoy, añombe fiton-jato naho añondry fito-arivo;
\v 12 le nifañina hitsoeke \nd Iehovà\nd* Andria­nañaharen-droae’ iareo, an-kaampon’ arofo naho an-kaliforam-pañova,
\v 13 le havetrake ze tsy mipay \nd Iehovà\nd* Andria­nañahare’ Israele, ke t’ie kedekede he te bey, ke lahilahy hera ampela.
\v 14 Aa le nifanta am-pazak’ am’ \nd Iehovà\nd* iereo naho am-pama­tsiañe vaho an-trompetra naho antsiva.
\v 15 Nandia taroba iaby t’Iehoda ty amy fantay, amy te nititiheñe an-kaampon’ arofo naho nitso­tsehe’ iereo vaho nitendreke. Aa le nitsitsihe’ \nd Iehovà\nd* fañanintsiñe.
\v 16 Nafaha’e tsy ho renem-panjaka ka t’i Maakà rene’ i Asa mpanjaka amy t’ie nandranjy sare tiva i Aserà; le finira’ i Asa i sare’e nampangorìñey naho dinemo’e ho deboke vaho noroa’e an-toraha’ i Kidrone ao.
\v 17 Toe tsy nafahañe am’ Israele o toets’ aboo; fe ni-ary ty arofo’ i Asa amo hene andro’eo.
\v 18 Le nindese’e añ’ anjomban’ Añahare ao o raha navìn-droae’e naho o raha navì’eo, volafoty naho volamena naho fanake.
\v 19 Vaho tsy aman’ aly i taney pak’ an-taom-pifehea’ i Asa faha-telopolo-lim’ amby.
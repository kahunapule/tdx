\c 14
\p
\v 1 Nanao ze soa naho vantañe am-pihaino’ \nd Iehovà\nd* Andrianañahare’e t’i Asa;
\v 2 amy te finao’e ze kitrely tsie naho o toets’ aboo naho nakoroma’e o vatolahio vaho finira’e o Asereo;
\v 3 naho linili’e hipay \nd Iehovà\nd* Andrianañaharen-droae’ iareo t’Iehoda, hañorike Hake naho o fepètseo.
\v 4 Nafaha’e amo hene rova’ Iehodao o tambohoo naho o sare’ i àndroio; vaho nianjiñe añ’atrefa’e eo i taney.
\v 5 Aa le namboare’e rova fatratse e Iehoda ao; amy te nanintsiñe i taney vaho tsy teo ty nialiañe amy taoñe rezay, ie nampitofà’ \nd Iehovà\nd*.
\v 6 Aa hoe ty natao’e am’Iehoda: Antao hamboatse o rova retoa, le harikatohen-tika kijoly naho fitalakesañ’ abo naho lalambey vaho sikadañe; añatrefan-tika eo i taney amy te nitsoehentika t’\nd Iehovà\nd* Andrianañaharen-tika naho nipaian-tika vaho nampi­tofae’e o mañohok’ antika iabio. Aa le namboatse iereo vaho niraorao.
\v 7 Le nanam-pirimboñan-dahindefoñe t’i Asa: mpitam-pikalañe naho lefoñe telo-hetse ty boak’ Iehodà ao; naho hirike Beniamine ao ty mpitam-pikalañe vaho mpitintim-pale, roe-hetse-tsi-valo-ale; songa maozatse naho nahasibeke.
\p
\v 8 Teo te niavotse haname iareo t’i Zera­ke nte-Kose ninday valobohòke arivon’ arivo naho sarete telon-jato; le nivotra­ke e Maresà eo.
\v 9 Niavotse mb’eo t’i Asa hifanalaka ama’e, le nalahatse am-bavatane’ i Zefate e Maresà eo i hotakotakey.
\v 10 Le nikaik’ am’\nd Iehovà\nd* Andria­nañahare’e t’i Asa, nanao ty hoe: Ry \nd Iehovà\nd*, tsy eo ty añ’ila’o maha­fañolotse añivo’ ty maozatse naho ty po-hafatrarañe; oloro zahay ry \nd Iehovà\nd* An­dria­nañahare’ay; amy te Ihe avao ty iatoa’ay vaho i tahina’oy ty ionjona’ay hiatreke o valobohòkeo. Ihe ro \nd Iehovà\nd* Andria­naña­hare’ay; ko apo’o handrekets’ azo ondatio.
\v 11 Aa le zinama’ \nd Iehovà\nd* añatrefa’ i Asa naho aolo’ Iehoda eo o nte-Koseo vaho nitriban-day o nte-Koseo.
\v 12 Aa le nihoridañe’ i Asa naho ondaty ama’eo pake Gerare; le akore ty hamaro’ o nte-Kose nibanibanìtseo kanao leo raike tsy nahatam-beloñe, ie niparatsàke añatrefa’ \nd Iehovà\nd* naho aolo’ i valobohò’ey; vaho nendese’ iereo ty fikopaham-bey.
\v 13 Linafa’ iereo o tanañe mañohoke i Gerare iabio; fa nampianifa’ \nd Iehovà\nd*; naho fonga kinopa’ iareo o rovao vaho tsifotofoto ty vara tam’ iereo ao.
\v 14 Linafa’ iareo ka o kibohom-pitan-kareo, le tinava’ iareo ty añondry naho rameva maro vaho nimpoly mb’e Ierosalaime añe.
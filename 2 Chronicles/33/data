\c 33
\p
\v 1 Nifolo taoñe ro’amby t’i Menasè te niorotse nifehe, le nifehe limampolo taoñe lim’ amby e Ierosalaime ao;
\v 2 naho nitolon-karatiañe am-pivazohoa’ \nd Iehovà\nd*, manahake ty haloloa’ o kilakila’ ondaty niroahe’ \nd Iehovà\nd* aolo’ o ana’ Israeleoo.
\v 3 Rinanji’e indraike o tamboho rinoba’ Iekizkia rae’eo naho nampitroara’e kitrely o Baaleo naho nitsenea’e Asere; naho nitalahoa’e vaho nitoroñe i valobohòn-dikerañey.
\v 4 Le namboara’e kitrely añ’ anjomba’ \nd Iehovà\nd* ao, ie nanao ty hoe t’\nd Iehovà\nd*: E Ierosa­laime ao nainai’e ty hampipohako ty añarako.
\v 5 Le nandranjia’e kitrely iaby i valobohòn-dikerañey an-kiririsa roe’ i anjomba’ \nd Iehovà\nd*y.
\v 6 Nampirangae’e añ’afo am-bavatanen’ ana’ i Hinome ao o ana’eo naho nañandro naho nanikily naho namoreke naho nitroboen-jiny naho kokolampa; vaho nitolon-kaloloañe am-pivazohoa’ \nd Iehovà\nd*, hiviñera’e.
\v 7 Le napo’e añ’ anjomban’ Añahare ao ty saren-drahare nitsene’e, ie fa nanao ty hoe amy Davide naho amy Selomò t’i Andrianañahare, te, Ami’ty anjomba toy, e Ierosalaime etoa, i jinoboko amy ze hene’ fifokoa’ Israeley ty hampijadoñako ty añarako nainai’e;
\v 8 le tsy hasintako an-tane’ tinendreko aman-droae’ areo ty fandia’ Israele naho ambena’ iareo ty hanao ze nandili­ako iareo amy Hake ao iaby naho amo fañè vaho fepetse am-pità’ i Mosèo.
\v 9 Le nampanan-kakeo o mpimone’ Ierosalaimeo t’i Menasè, nandikoara’ iareo ty haratia’ o kilakila’ ondaty rinotsa’ \nd Iehovà\nd* aolo’ o ana’ Israeleoo.
\v 10 Mbore ni­tsara amy Menasè naho ondati’eo t’\nd Iehovà,\nd* fe tsy nañaoñe.
\p
\v 11 Toly ndra nampivotrahe’ \nd Iehovà\nd* am’ iereo o mpifehem-balobohò’ i mpanjaka’ i Asoreio naho nendese’ iareo am-porengotse t’i Menasè, vinahotse an-torisike vaho nasese mb’e Bavele añe.
\v 12 Aa ie nisotry, le nipay \nd Iehovà\nd* Andrianañahare’e vaho nidrakadrakak’ añatrefan’ Añaharen-droae’e;
\v 13 le nitoreova’e; aa le niferenaiña’e naho jinanji’e i halali’ey naho nendese’e nimpoly mb’e Ierosalaime, mb’am-pifehea’e ao vaho nifohi’ i Menasè amy zao te \nd Iehovà\nd* ro Andrianañahare.
\v 14 Ie añe le namboare’e kijoly alafe’ i rova’ i Davidey, añ’ ila’ ahan­drefa’ i Gihone, am-bavatane eo, pak’ amy fimoahañe an-dalambeim-piañey, niarikatoke ty Ofele\f + \fr 33:14  \ft Ofele: fitalakesañ’abo\f* naho nampitroare’e an-tiotiotsey; le nampijadoña’e mpifehen-dahin­defoñe o rova-fatrats’ Iehoda iabio.
\v 15 Le nafaha’e o ndrahare ankafankafao naho i samposampon-draha añ’ anjomba’\nd Iehovà\nd*y naho ze fonga kitrely niranjie’e an-kaboa’ i anjomba’ \nd Iehovà\nd*y\nd d\nd* naho e Ierosalaime ao vaho navokovoko’e alafe’ i rovay.
\v 16 Le nisomontie’e ty kitreli’ \nd Iehovà\nd* naho nañenga sorom-pañanintsiñe naho fañandriañañe añama’e vaho linili’e t’Iehoda ty hitoroñe \nd Iehovà\nd* Andrianañahare’ Israele.
\v 17 Fe mb’e nisoroñe amo tambohoo ondatio, fa toe amy \nd Iehovà\nd* Andrianañahare’ iareo.
\v 18 Aa le ty ila’ o fitoloña’ i Menasèo naho i halali’e aman’ Añahare’ey naho ty saontsi’ o mpioniñe nisaontsy ama’e ami’ ty tahina’ \nd Iehovà\nd* Andrianañahare’ Israeleo; oniño t’ie misokitse amo fitoloñam-panjaka’ Israeleo.
\v 19 Le i fitoreo’ey naho i niferenaiñañ’ azey naho o hakeo naho tahi’e iabio naho o toetse namboara’e tambohoo naho nampitroara’e Asere naho saren-draha sinokitse aolo’ t’ie nire-batañe; inao, t’ie misokitse amo talilim-pioniñeo.
\v 20 Aa le nitrao-piròtse aman-droae’e t’i Menasè vaho nandimbe aze nifehe t’i Amone ana’e.
\p
\v 21 Roapolo taoñe ro’amby t’i Amone te niorotse nifehe vaho nifehe roe taoñe e Ierosalaime ao,
\v 22 le nanao ze haratiañe ampivazohoa’ \nd Iehovà\nd* manahak’ i Menasè rae’e; le nisoroña’ i Amone iaby o sare-sokitse niranjien-drae’eo vaho nitoroñe iareo.
\v 23 Tsy nire-batañe añatrefa’ \nd Iehovà\nd* re manahake ty fireham-bata’ i Menasè rae’e, fe nitombo avao ty hakeo’ i Amone.
\v 24 Aa le nikilily aze o mpitoro’eo vaho vinono’ iareo añ’ anjomba’e ao.
\v 25 Fe zinevo’ ondati’ i taneio ka o nikinia i Amone mpanjakao; le nanoe’ o mpimone’ i taneio mpanjaka’ t’Iosià ana’e handimbe aze.
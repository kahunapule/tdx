\c 2
\p
\v 1 Ie amy zao fa nihentseñe’ \nd Iehovà\nd* ty fiañe jabajaba nampigodrañe Ionà. Tam-pò’ i fiañey telo andro naho telo haleñe t’Ionà.
\v 2 Nihalaly am’ \nd Iehovà\nd* Andrianañahare’e, an-tro’ i fiañey ao t’Ionà,
\v 3 ami’ty hoe,
\q1 Nitoreo am’ \nd Iehovà\nd* amy fisotriakoy,
\q1 le tinoi’e;
\q1 nikoiake boak’ an-Tsikeokeok’ ao,
\q1 vaho jinanji’o ty feoko.
\v 4 Fa navokovoko’o an-daleke ao iraho,
\q1 an-teñateña’ o riakeo ao;
\q1 nandipots’ ahy o kinera’eo;
\q1 niary amboneko eo ze hene alo’o naho onja’o.
\v 5 Aa le hoe iraho,
\q1 nahifike tsy ho isam-pihaino’o;
\q1 fa ho toliheko indraike
\q1 i kivoho’o miavakey.
\v 6 Niarikoboñe ahy o ranoo, pak’an-troko,
\q1 niariseho amako i lalekey;
\q1 vinandibandi’ o lomotseo ty lohako.
\v 7 Nizotso mb’ am-baha’ o vohitseo;
\q1 nañarikatok’ahy kitro katroke
\q1 o tsotsò’ ty tane toio;
\q1 fe nakare’o boak’ an-kibory ao
\q1 ty haveloko, ry \nd Iehovà\nd* Andrianañahareko.
\v 8 Ie nitoirañe an-troko ao ty fiaiko,
\q1 le nahatiahy \nd Iehovà\nd*,
\q1 vaho niheo mb’ama’o an-kivoho’o
\q1 miavake ao ty halaliko.
\v 9 Tsambolitio’ o mpañaon-kakoaham-
\q1 bandeo ty fiferenaiñañe ama’e.
\v 10 Fe hañenga soroñe ama’o raho
\q1 am-peom-pañandriañañe;
\q1 havahako i ni-fantàkoy,
\q1 fa boak’ am’ \nd Iehovà\nd* ty fandrombahañe.
\p
\v 11 Aa le nafanto’ \nd Iehovà\nd* i fiañey, vaho naloa’e an-tamboho ey t’Ionà.
\c 1
\p
\v 1 Niheo am’ Ionà\f + \fr 1:1 \ft Ionà: Deho, mpamorekeke; mpijoy\f* ana’ i Amitày\f + \fr 1:1 \ft Amitày: mahity; mañeveñe\f* ty tsara’ \nd Iehovà\nd*, nanao ty hoe:
\p
\v 2 Miongaha, akia mb’e Ninevè, rova jabajaba mb’eo, le koiho; amy te mionjoñe añatrefako eo ty halò-tsere’ iareo.
\v 3 Fe niavotse t’Ionà nipotatsake mb’e Tarsise\f + \fr 1:3 \ft Tarsise: fiereñereñañe; fibiribiriañe \f* añe hienga ty fiatrefañe \nd Iehovà\nd* naho nizotso mb’e Iafò\f + \fr 1:3 \ft Iafò: fanjaka; tsomerentsereñe\f* mb’eo naharendreke sambo hionjoñe mb’e Tarsise añe; aa le finondro’e ty faña­veloa’e naho nijoñ’ ama’e ao hindreza’e mb’e Tarsise mb’eo hisitake ami’ty fiatrefañe am’ \nd Iehovà\nd*.
\p
\v 4 Fe nampivovo tio-bey amy ria­key t’\nd Iehovà\nd*, le nivalitaboak’ amy zao i riakey, kanao ho niporitsake i samboy.
\v 5 Nangebahebak’ amy zao o mpiandriakeo, naho songa nikanjy ty ‘ndrahare’e, vaho nahifi’ iareo an-driak’ ao ty haraotse am-po’ i samboy ao, hañamaivañe aze. Fe nijoñe añ’ate’ i samboy t’Ionà; nandre, niròtse.
\v 6 Aa le niheo ama’e mb’eo ty talen-tsambo nanao ty hoe; Ino ty atao’o ry mpirotseo? Miongaha, kanjio o ‘ndrahare’oo, hera hiferenaiña’e tsy hihomake.
\v 7 Le nifanao ty hoe ondatio, Antao hanao parè handren­dreke te ia ty tali’ o hekoheko zao aman-tika. Aa ie nanao kitsapake, le nitsatok’ am’ Ionà.
\v 8 Le hoe ty asa’ iareo ama’e, Ehe, itaroño, Ino ty nifetsaha’ o hankàñe zao amantika; Ino o tolon-draha’oo? Le boak’ aia v’iheo? Aia ty tane’o? naho karaza’ ondaty inoñe?
\v 9 Le hoe re am’ iereo, nte-Evrè raho, mpañeveñe am’ \nd Iehovà\nd*, Andrianañaharen-dikerañe, Andrianamboatse i riakey naho i tane maikey.
\v 10 Nirevendreveñe amy zao ondatio, vaho hoe ty asa’ iareo tama’e, Ino o nanoa’o zao? Fa nifohi’ ondatio t’ie nibotriatse amy fiatrefañe \nd Iehovà\nd* amy nisaontsia’ey.
\p
\v 11 Aa le hoe iereo tama’e, Hanoe’ay inon-drehe hampipendreñe i riakey? fe mbore nitabohazake ty fivalitaboaha’ i riakey.
\v 12 Le hoe re am’ iereo, rambeso raho, avokovokò an-driak’ ao; izay vaho ho pendreñe tsy ama’areo i riakey, fa apotako te izaho ty nahavia’ o tio-beio.
\v 13 Te mone nivèy mafe o lahilahio hihereñe mb’an-tane, fe tsy nimete; nidabadoa avao i riakey, nitròñe am’ iereo.
\v 14 Aa le nitoreove’ iereo am’ \nd Iehovà\nd* ty hoe: Miambane ama’o zahay ry \nd Iehovà\nd*, ehe, ko ampikoromahe’o ty ami’ty fiai’ t’indaty toy, vaho ko apo’o ama’ay ty lio-màliñe, amy te Ihe ry \nd Iehovà\nd* ro manao ty satrin-arofo’o.
\v 15 Rinambe’ iereo amy zao t’Ionà le nahifike an-driak’ ao; vaho nijihetse amy fitroña’ey i riakey.
\v 16 Vata’e nañeveñe am’ \nd Iehovà\nd* ondatio naho nañenga soroñe am’ \nd Iehovà\nd* vaho nifanta.
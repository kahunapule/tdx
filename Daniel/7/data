\c 7
\p
\v 1 Amy taom-baloha’ i Belsatsare mpanjaka’ i Baveley, nahaoniñe nofy naho aroñaroñe añ’ambone’e ao, am-pandrea’e eo t’i Daniele; sinoki’e i nofiy vaho mitalily o renen-tsara’eo.
\v 2 Hoe t’i Daniele: Nitreako añ’ aroñaron-kaleñe, te inge nitorotositse amy riake jabajabay ty tiok’efa’ i likerañey.
\v 3 Le niakatse amy riakey ty biby ra’elahy efatse, tsy nifanahake.
\v 4 Hoe liona reketse elam-bantio ty valoha’e; nañente raho ampara’ te nonorañe o ela’eo, naho nongaheñe an-tane eo, naho nampijohañañe an-tombo’e hoe ondaty vaho tinolotse fo’ondaty.
\v 5 Indroañe ty biby faharoe hoe dobe, nivoalatse ami’ty ila’e raike, le tam-bava’e ao, tañivo’ o nife’eo ty pake telo; vaho hoe ty tsinara ama’e: Miongaha, mampibotseha nofotse tsifotofoto.
\v 6 Modo zay le nahatrea raike ka, hoe nemare\f + \fr 7:6 \ft Nemare: farasy bey mpibotsek’ añombe\f*, ninday elam-boroñe efatse an-dambosi’e eo; efatse ka ty loha’ i bibiy, vaho nimean-dily.
\v 7 Ie añe, le nitreako añ’ aroñaron-kaleñe te inge ty biby fahefatse mampangebahebake naho mampirevendreveñe naho loho maozatse; ama’ nife viñe jabajaba, mampibotseke, mampipozake vaho mandialia ty sisa o tombo’eo; miambak’ amo biby taoloo re, ie aman-tsifa folo.
\v 8 Hinaraharako o tsifa’eo, le hehe te nipotitsik’ añivo’ o ila’eo ty tsifa kedekede, le nombotañe añatrefa’e eo ty tsifa’e telo teo; le hehek’ ami’ty tsifa toy ty maso manahake ty fihaino’ ondaty, naho vava mivolam-pirengetañe.
\q1
\v 9 Nañente raho ampara’ te
\q1 nampivotrahañe fiambesatse,
\q1 naho niambesatse i Haehaey,
\q1 foty matsatsaoke hoe volovaso o saro’eo
\q1 vaho hoe volon’ añondry ki’e
\q1 o maroin’añambone’eo;
\q1 mirebareba lel’afo i fiambesa’ey,
\q1 afo misolebatse o larô’eo.
\q1
\v 10 Mikararàke boak’ ama’e ty oñe afo;
\q1 arivo añ’arivo’e ty niatrak’ aze,
\q1 ale añ’ale’e ty nijohañe añatrefa’e;
\q1 najadoñe i zakay
\q1 vaho sinokake o bokeo.
\p
\v 11 Nisamba avao raho, ty amy feo-pivo­lam-pirengevohañe nivolàñe’ i tsifaiy; nañente ampara’ te vinono i bibiy naho niantantiritse i sandri’ey vaho natolotse ho sodorañe añ’afo.
\v 12 Nafahañe amo biby ila’eo ty lili’ iareo, f’ie tinovoñ’ andro naho sa hivelomañe.
\v 13 Nitolom-pañente añ’ aroñaron-kalen-draho ampara’ te
\q1 indroañ’ an-drahon-dikerañe ty nimb’eo
\q1 manahake ty Ana’ondaty,
\q1 Nimb’amy Haehaey,
\q1 vaho nampañatrefeñe ama’e.
\q1
\v 14 Le nitoloran-dily naho asiñe
\q1 vaho ty fifeheañe.
\q1 Hitoroña’ ze kila ondaty,
\q1 fifeheañe naho fameleke.
\q1 Fandiliañe nainai’e tsy ho modo i fandilia’ey;
\q1 vaho tsy mbia harotsake i fifehea’ey.
\p
\v 15 Nihohokòhok’ an-troke ao, zaho Da­niele vaho nañembañ’ ahy o aroñaron-dohakoo.
\v 16 Niharineako ty raike amo nijohajohañeo vaho nañontaneako ty dika tò i hoe zay iaby. Aa le nitaroñe’e naho nirazañe’e amako.
\v 17 Fifeheañe efatse i biby jabajaba efatse hitroatse boak’an-tane atoy rey.
\v 18 Fe ho rambese’ o noro’ i Abo Tiañeio i fifeheañey vaho ho fanaña’ iareo nainai’e, toe an-tsa-an-tsa i fifeheañey.
\v 19 Ie amy zay te ho nahafohiñe ty hatò’ i biby fahefatsey raho, i niambak’ amy ila’e iaby reiy. Nampirevendreveñe; viñe o nife’eo naho torisìke o hoho’eo. Na­botse’e naho dinemo’e vaho linia­lia’ ty tombo’e ze nisisa;
\v 20 naho o tsifa folo an-doha’eo naho i tsifa nipotìtse vaho nampihin­tsañe i telo ila’e reiy, i nanañe maso naho vava hivo­laña’e raha mahasintoñey, i hoe zoke’ i ila’e reiy te henteañe.
\v 21 Nitolom-pisamba raho le nialy amo noro’eo i tsifay naho nahagioke
\v 22 ampara’ te niavy i Haehaey, vaho nimean-to o noro’ i Andindimoneñeio. Totsak’ amy zao ty sa’ nampanañañe o noro’eo i fifeheañey.
\v 23 Inao ty talili’e:
\q1 Ho fifeheañe fah’efatse
\q1 an-tane atoy i biby fahefatsey;
\q1 hiambak’ amo fifeheañe iabio,
\q1 fa fonga habotse’e ty tane toy,
\q1 le ho lialia’e, vaho ho demohe’e.
\q1
\v 24 Mpanjaka folo ty hitroatse amy
\q1 tsifa folo rey;
\q1 eo ka ty hitroatse hanonjohy iereo,
\q1 naho hiambak’ amo taoloo
\q1 vaho hafotsa’e ty mpanjaka telo.
\q1
\v 25 Hiteratera an’ Andindimoneñey re,
\q1 naho ho mokore’e o noro’ i Abo Tiañeo
\q1 vaho hikinia hañova sa naho lily,
\q1 vaho hatolotse am-pità’e iereo
\q1 handritse ty sa naho o sa-o
\q1 vaho ty vakin-tsa.
\q1
\v 26 Fe hajadoñe ty zaka,
\q1 le hasintak’ ama’e ty lili’e,
\q1 vaho ho vata’e rotsaheñe
\q1 ho mongoreñe kitro katroke.
\q1
\v 27 Hatolotse am’ondati’ noro’ i Andindimoneñeio i fifeheañey
\q1 naho ty lily naho ty enge’
\q1 ze hene fifeheañe ambanen-dikerañe.
\q1 Ho nainai’e ty fifehea’iareo;
\q1 songa hitoroñe naho hivohotse am’iareo
\q1 ze kila fifelehañe.
\p
\v 28 Nigadoñe eo i fandrazañañey, le nirevendreveñe am-pitsakoreako ao, zaho, Daniele, naho nikofoty ty vintako, fe nifaharako an-trok’ ao i entañe zay.
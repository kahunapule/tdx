\c 62
\q1
\v 1 Tsy hitsin-draho ty amy Tsione,
\q1 tsy hitofa ty am’ Ierosalaime;
\q1 ampara’ te mionjom-beo am-pireandreañe ty fandrebaha’e,
\q1 naho manahake ty firebarebam-pañilo
\q1 ty fandrombaha’e.
\q1
\v 2 Ho isa’ o fifeheañeo ty fandreketa’o,
\q1 naho o mpanjaka iabio ty enge’o;
\q1 vaho ho kanjieñe tahinañe vao rehe,
\q1 ze ho toñonem-palie’ \nd Iehovà\nd*.
\q1
\v 3 Ie ho sabaka soa am-pità’ \nd Iehovà\nd* ka,
\q1 naho banetram-panjaka
\q1 an-dela-pitàn’ Añahare.
\q1
\v 4 Tsy hatao Naforintseñe ka rehe, naho
\q1 tsy ho tokaveñe ty hoe mangoakoake ka ty tane’o;
\q1 fa hoe ty hatao azo: An-Kafaleako,
\q1 naho ty tane’o: Manam-baly;
\q1 amy te ifalea’ \nd Iehovà\nd*,
\q1 vaho hanam-baly ty tane’o.
\q1
\v 5 Hambañe ami’ty fañengàn’ ajalahy
\q1 ty somondrara miehañe,
\q1 ty hañengà’ o ana-dahi’oo azo;
\q1 vaho manahake ty firebeha’
\q1 ty mpañenga amy enga-vao’ey,
\q1 ty hifalean’ Añahare’o ama’o.
\q1
\v 6 Fa nampijadoñeko ambone’
\q1 kijoli’o ey ty mpijilo, ry Ierosalaime,
\q1 tsy hianjiñe handro an-kaleñe iereo;
\q1 ko mitofa ry mpanohiñe \nd Iehovà\nd*o,
\q1
\v 7 vaho ko apo’ areo t’ie hitofa,
\q1 ampara’ te oriza’e,
\q1 eka ampara’ te hanoe’e fandrengea’
\q1 ty tane toy t’Ierosalaime.
\q1
\v 8 Fa nifanta am-pità’e havana t’\nd Iehovà\nd*, an-tsiran-kaozara’e:
\q1 T’ie tsy ho fahanako amo ampemba’oo
\q1 o rafelahi’oo, naho
\q1 tsy hinoman’ ambahiny ka
\q1 o divay nitoloñe’oo.
\q1
\v 9 O nanontoñe azeo ty hikama ama’e,
\q1 naho handrenge \nd Iehovà\nd*,
\q1 vaho o nitimpoñe azeo ty hinoñe ama’e,
\q1 an-kiririsan-toeko miavake eo.
\q1
\v 10 Iziliho, iziliho o lalam-beio, hajario ty lala’ ondatio;
\q1 ampitoabòro, ampitoaboro i tatakey, hene aveveo o vatoo, zonjò viloñe ambone’ ondatio ey.
\q1
\v 11 Ingo fa nikoike pak’añ’olon-tane añe
\q1 t’\nd Iehovà\nd*, Ano ty hoe t’i Tsione anak’ampela : Ingo, mb’eo ty fandrombaha’o; rekets’ i tambe’ey,
\q1 ama’e ka ty vale-soa’e.
\q1
\v 12 Hatao ty hoe iereo :
\q1 Ondaty masiñe, jineba’ \nd Iehovà\nd*.
\q1 Ho tokaveñe ty hoe rehe :
\q1 Tsinoeke;
\q1 Rova tsy Naforintseñe.
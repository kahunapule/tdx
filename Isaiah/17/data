\c 17
\q1
\v 1 Ty entañe ty amy Damesèke:
\q1 Hehe te nasintake amy Damesèke
\q1 ty maharova aze,
\q1 fa ho votrem-porompotse.
\q1
\v 2 Naforintseñe o rova’ i Aroereo\f + \fr 17:2 \ft Aroere: montoñe; tanan-taolo\f*,
\q1 ho fandrean’ añondry,
\q1 tsy eo ty hañembañe iareo.
\q1
\v 3 Ho modo ka ty ­kijoli-abo’ i Efraime,
\q1 naho ty fifehea’ i Damesèke;
\q1 fa hanahake ty enge’ o nte-Israeleo
\q1 ty sisa’ i Arame, hoe t’\nd Iehovà\nd*’ i Màroy.
\q1
\v 4 Ie amy andro zay, le hanoeñe matify
\q1 ty volonahe’ Iakobe, vaho hinike
\q1 ho boroka ty havondra’ i sandri’ey.
\q1
\v 5 Le hanahake ty fanontonam-panatake
\q1 o tsako miadaoroo,
\q1 ie manifo o tsakoo an-tsira’e eo;
\q1 eka le hanahake ty fañoroñañe ty voto’e ambavatane’ i Rafà\f + \fr 17:5 \ft Rafa: aoly, fanahañe\f* ao.
\q1
\v 6 Fe mbe hapoke eo ty nengañe,
\q1 manahake ty fañintsañañe zaite\f + \fr 17:6 \ft Zaite : hoe satrañe hanem-boa’e (olive)\f*,
\q1 t’ie telo ndra roe ty an-dengo’
\q1 i singa’e amboney,
\q1 lime ndra efatse ty an-katae miregorego,
\q1 hoe t’\nd Iehovà\nd*, Andrianañahare’ Israele.
\q1
\v 7 Amy andro zay,
\q1 hañaoñe i Namboatse azey t’indaty, naho hampiandra fihaino
\q1 mb’amy Masi’ Israeley
\q1
\v 8 Tsy ho haoñe’e o kitrelio,
\q1 o satam-pità’eo,
\q1 vaho tsy ho tolihe’e
\q1 o nitsenen-drambo-pità’eo,
\q1 ndra o Asereo\f + \fr 17:8 \ft Asere: hafaleañe\f*,
\q1 ndra o kitrelin’ embokeo.
\q1
\v 9 O rova’e maozatseo amy andro zay,
\q1 le ho koake hoe tsampa’e napoke añ’ala,
\q1 hoe singa’e nadoke ty amo ana’ Israeleo,
\q1 vaho hangoakoake ty ao.
\q1
\v 10 Amy te nihaliño’o
\q1 t’i Andrianañaharem-pandrombahañ’ azo,
\q1 le nandikofa’o ty Lamilamin-kaozara’o;
\q1 aa le hambole hatae soasoa rehe,
\q1 vaho haketsa’o ho an-drahare
\q1 ambahiny ty tora-katae.
\q1
\v 11 Nifahera’o amy andro nambolè’o azey, maraindray re ro ampamoñea’o i tiri’oy;
\q1 fe votrim-­porompotse ty ho voka’e,
\q1 amy andron-kasilofañe naho fanaintaiñañey.
\q1
\v 12 Hedey! ty fikoraha’ o mitozantozañeo, mitroñe manahake ty fitroña’ i riakey;
\q1 naho ty fidabadoà’
\q1 o kilakila ‘ndatio hambañe
\q1 ami’ty fisorotombahan-drano bey!
\q1
\v 13 Le hitabatroake manahake
\q1 ty fitotsaha’ ty rano bey o fifeheañeo;
\q1 fe hendaha’e, le hioratse añe iereo,
\q1 vaho ho horidañeñe hoe kafo’e
\q1 am-bohitsey añatrefa’ i tiokey,
\q1 manahake ty fibòn-deboke
\q1 miviombio aolo’ ty tiobey.
\q1
\v 14 Ie hariva, hehe te hekoheko;
\q1 ie miporea’ ty maraindray
\q1 le tsy eo;
\q1 izay ty anjara’ o mañaoke anaio,
\q1 vaho ty tambe’ o mampikametse ama’aio.
\c 40
\q1
\v 1 Hohò, Hohò, ondatikoo,
\q1 hoe t’i Andrianañahare’ areo.
\q1
\v 2 Saontsio fañohòañe t’Ierosalaime,
\q1 vaho koiho ama’e te fa heneke ty ali’e\f + \fr 40:2 \ft ndra ty hoe: ty fiatran-draha’e\f*;
\q1 te jinebañe o hakeo’eo,
\q1 amy t’ie nandrambe indroe
\q1 am-pitàn’ Añahare
\q1 ho vale’ o hene tahi’eo.
\q1
\v 3 Inao ty fiarañanañañe mikoike~:
\q1 Anataho lalañe am-patrambey añe t’\nd Iehovà\nd*.
\q1 Ampimirao lalambey an-dratraratra
\q1 añe t’i Andrianañahare.
\q1
\v 4 Haonjoñe iaby ze atao goledoñe,
\q1 naho haketrake iaby o tambohoo
\q1 ho vàñeñe ze manongatonga,
\q1 naho hampimiraeñe ze migodeogodeoñe;
\q1
\v 5 le haboake ty enge’ \nd Iehovà\nd*, vaho hiharo handrendrek’ aze
\q1 ze atao nofotse, izay ty nitsaram-palie’ \nd Iehovà\nd*.
\q1
\v 6 Inao ty fiarañanañañe manao ty hoe: Koiho, le hoe ty natoi’e:
\q1 Ino ty ho koiheko?
\q1 Ahetse iaby ze atao nofotse,
\q1 le hoe voñe an-teteke ao ty hasoa’e.
\q1
\v 7 Miheatse o ahetseo,
\q1 mihintsañe o voñe’eo,
\q1 kanao tiofe’ ty kofòn’ Añahare, toe ahetse ondatio.
\q1
\v 8 Miheatse o ahetseo,
\q1 mihintsañe o voñe’eo,
\q1 fe mijadoñe nainai’e \f + \fr 40:8 \ft Pe I 1:24-25\f*
\q1 ty tsaran’ Añaharen-tikañe.
\q1
\v 9 O ry Tsione mpitaroñe entan-tsoao
\q1 mañambonea vohitse abo;
\q1 ry Ierosalaime mpanese talily soao
\q1 poñafo an-koike ty fiarañanaña’o, aonjono, le ko hembañe;
\q1 saontsio ty hoe o rova’ Iehodào~:
\q1 Ingo t’i Andrianañahare’ areo~!
\q1
\v 10 Hehe, te hitotsak’ an-kaozarañe
\q1 t’i \nd Talè\nd* \nd Iehovà\nd*; hifehe am-pità’e;
\q1 Ingo, te ama’e i tambe’ey, añatrefa’e o vale-soa’eo.
\q1
\v 11 Manahake ty mpiarake
\q1 miandrazañe i mpirai-lia’ey naho
\q1 manontontoñe o vik’añondri’eo am-pità’e
\q1 ie otroñe’e añ’araña’e eo, vaho manehak’ ty mampinono mora mb’eo.
\q1
\v 12 Ia ty nanovy o ranoo an-dela-pità’e,
\q1 naho nanjehe i likerañey an-kiho’e,
\q1 naho nañiake ty debo’ ty tane toy
\q1 am-pañaranañe,
\q1 naho nandanja o vohitseo
\q1 am-pandanjàñe,
\q1 vaho o tambohoo am-balantsy?
\q1
\v 13 Ia ty nanoro i Arofo’ \nd Iehovà\nd*,
\q1 he ia ty mpañana’e mañòk’ aze?
\q1
\v 14 Ia ty niharoa’e safiry,
\q1 ia ty nampahafohiñe aze,
\q1 ia ty nanoro aze i lalam-bantañey,
\q1 naho nampandrendreke aze ty hilala
\q1 vaho nañòke aze i oloñolon-kihitsey?
\q1
\v 15 Toe tsopake an-tsajoa ao
\q1 ze kilakila ondaty,
\q1 iaheñe hoe deboke
\q1 am-pingam-balantsy,
\q1 vaho lanjaeñe hoe lemboke o tokonoseo.
\q1
\v 16 Tsy ampe horoañe ty Lebanone,
\q1 tsy mahaenen-­kisoroñañe o bibi’eo.
\q1
\v 17 Hoe hakoahañe añatrefa’e
\q1 o fifeheañ’ iabio, volilien-ko tsy vente’e, ie ambane’ ty hatao kapaike.
\q1
\v 18 Hirinkiriñe’o ama’ ia arè
\q1 t’i Andrianañahare?
\q1 vintan’ inoñe ty hampanahafe’o ama’e?
\q1
\v 19 Hera i saren-draha natrana’ i mpitseney,
\q1 naho nipakora’ i mpanefe-volamenay
\q1 volamena,
\q1 vaho nandranjia’ i mpanefe-volafotiy
\q1 silisily volafoty?
\q1
\v 20 Le eo ty rarake tsy mahalefe enga,
\q1 joboñe’e ty hatae tsy ho momoke;
\q1 paiae’e ty mpandranjy mahimbañe handranjy ­saren-draha tsy hitroetroe.
\q1
\v 21 Tsy fohi’o hao? Tsy jinanji’o hao? Tsy natalily ama’o am-pifotora’e añe hao?
\q1 Tsy nirendre’o hao
\q1 o manànta’ ty tane toio?
\q1
\v 22 Ie ty miambesatse ambone’ ty
\q1 fibontolia’ ty tane toy,
\q1 o mpimone’eo ro manahake kijeja;
\q1 Ie ty mandamake o likerañeo
\q1 hoe lamba fañefetse,
\q1 vaho mamelatse iereo
\q1 hoe kivohom-pañialoañe.
\q1
\v 23 Ie ty mamotsake roandriañe ho hakoahañe, naho ampinjarie’e ho tsy vente’e o mpizaka’ ty tane toio.
\q1
\v 24 Ie vaho nitongisañe,
\q1 aniany te nararake;
\q1 le namahatse an-tane ao
\q1 o taho’eo;
\q1 vaho miheatse t’ie tiofe’e,
\q1 endese’ o tangololahio añe
\q1 hoe ahe-maike.
\q1
\v 25 Aa le hampanahafe’ areo ama’ ia
\q1 te Izaho ro hambañe ama’e?
\q1 Hoe i Masiñey.
\q1
\v 26 Ampiandrandrao mb’añ’abo ey o fihaino’oo, mahaisaha: ia ty namboatse iareo?
\q1 I mañakatse ty havasiaña’ iareo
\q1 ami’ty ia’ey,
\q1 hene kanjie’e amy tahina’ey,
\q1 naho amy hara’elahin-kaozara’ey
\q1 vaho am-panjofahan-kafatrara’e,
\q1 leo raike tsy mikipe.
\q1
\v 27 Ino ty atao’o ty hoe, O Iakobe,
\q1 naho saontsie’o ty hoe: Ry Israele,
\q1 Mietake am’ \nd Iehovà\nd* ty liako,
\q1 tsy ahoan’ Añahareko o zokoo.
\q1
\v 28 Mboe tsy fohi’o hao?
\q1 Tsy jinanji’o hao te tsy mitoirañe, tsy mokotse
\q1 t’i Andrianañahare nainai’e,
\q1 \nd Iehovà\nd* Andrianamboatse o olon-taneo?
\q1 Tsy taka-tsikaraheñe o hilala’eo.
\q1
\v 29 Ampaozare’e o midazidazìtseo;
\q1 vaho hafatrare’e o tsy maozatseo.
\q1
\v 30 Ndra te toirañe
\q1 naho màmake o ajalahio,
\q1 vaho mikoletra ty fanalolahy;
\q1
\v 31 Ho vaoen-kaozarañe o mahaliñe \nd Iehovà\nd*o;
\q1 hionjoñe amañ’elatse hoe vantio;
\q1 hilay fa tsy ho vozake,
\q1 hinokitse fa tsy ho toirañe.
\c 24
\q1
\v 1 Heheke ampangoakoahe’ ­\nd Iehovà\nd* i taney, ampiantoe’e, aotakota’e,
\q1 vaho aparatsia’e o mpimone’eo:
\q1
\v 2 ty mpisoroñe naho ty fokonontsoa,
\q1 ty ondevo naho ty tale;
\q1 ty anak’ampatañe naho ty rakemba;
\q1 ty mpivily naho ty mpandetake;
\q1 ty mpampindrañe naho ty mpindrañe,
\q1 ty mampisongo naho ty mpisongo.
\q1
\v 3 Hene ho korendaheñe i taney,
\q1 hakopake malio, fa nafè’ \nd Iehovà\nd* i tsaray.
\q1
\v 4 Mioje i taney naho ­miforejeje, miheatse naho midrodremotse ty voatse toy,
\q1 fonga mitike o nonjoneñe an-tane atoio.
\q1
\v 5 Tiniva’ o mpimone’eo i taney,
\q1 nandilatse Hàke iereo,
\q1 niotake amo fañèo,
\q1 vaho nivalike amy fañina tsy modoy.
\q1
\v 6 Aa le nabotsem-patse i taney,
\q1 naho sesehen-kakeo
\q1 o mpitoboke ama’eo,
\q1 toly ndra minike o mpimone’ i taneio,
\q1 vaho tsy ampe ty sengaha’e;
\q1
\v 7 Tsy vaño ty divay vao,
\q1 miheatse o vaheo;
\q1 hene miselekaiñe o mpifalefaleo.
\q1
\v 8 Mijihetse ty firebeha’ o kantsàñeo,
\q1 migadoñe ty fikoraha’ o mpirebekeo,
\q1 milesa ty hafalea’ o marovanio.
\q1
\v 9 Tsy minon-divay an-tsabo iereo;
\q1 mafaitse ty toake amo mikam’azeo.
\q1
\v 10 Nakoromake i rova nitsamborohotakey;
\q1 songa mirindriñe ze anjomba,
\q1 tsy hiziliha’ondaty.
\q1
\v 11 Firovetañe ty an-dalañe ey,
\q1 ty amy divaiy;
\q1 nagoboñe ze hene hafaleañe,
\q1 fa nafahañe ty firavoravoa’ i taney.
\q1
\v 12 Nengañe hoake i rovay,
\q1 kinaboke ho fianto o lalambei’eo
\q1
\v 13 Fa izay ty ho ie añivo’ ty tane toy,
\q1 anteñateña’ ondatio, manahake ty fañozoñozoñan-tsakoa,
\q1 naho ty fitimponañe ty sisa ami’ty fanontonañe valoboke.
\q1
\v 14 Mampipoña-peo iereo, misabo an-drebeke;
\q1 mirañoraño o boak’ an-driakeo
\q1 mañonjoñe ty volonahe’ \nd Iehovà\nd*.
\q1
\v 15 Aa le mandrengea \nd Iehovà\nd*
\q1 ry an-kazavañe añe,
\q1 ty tahina’ \nd Iehovà\nd*,
\q1 Andrianañahare’ Israele,
\q1 ry añ’olon-driakeo.
\q1
\v 16 Boak’ antsietoitane añe
\q1 ty nahajanjiña’ay sabo:
\q1 Enge ho a i vantañey!
\q1 Fe nataoko ty hoe: Minike raho,
\q1 mitike avao; feh’ohatse amako!
\q1 Mikinia o mpikitro-drahao;
\q1 eka vata’e mikitroke ty mpikilily.
\q1
\v 17 Ama’o ry mpimone’ ty tane toio
\q1 ty harevendreveñañe,
\q1 i koboñey, vaho i fandrikey.
\q1
\v 18 Aa le ho tondroke te,
\q1 hikapotrake an-koboñe ao
\q1 ze ampivoratsahe’ ty talili’ i hekohekoy;
\q1 naho ho tsepahe’ ty fandrike ze manganike boak’ an-koboñe ao;
\q1 fa misòkake o lalan-kede añ’abo eñeo
\q1 vaho miezeñezeñe o faha’ ty tane toio.
\q1
\v 19 Señake ty tane toy, mangorobagorobañe;
\q1 nampigavengaveñeñe ty tane toy.
\q1
\v 20 Mivembeñe hoe ondaty jike
\q1 ty tane toy;
\q1 mitroetroe hoe kibohotse;
\q1 mavesatse ama’e o fiolà’eo,
\q1 ie hikorovoke tsy hitroatse ka.
\q1
\v 21 Ho tondroke amy andro zay te
\q1 ho lilove’ \nd Iehovà\nd* i valobohòn-dikerañey,
\q1 an-dindiñ’ añe,
\q1 naho o mpanjaka’ ty tane toio,
\q1 an-tane atoy.
\q1
\v 22 Hatontoñe, manahake ty añoroñañe
\q1 mpirohy am-balabey ao,
\q1 naho hagabeñe am-porozò ao;
\q1 ie naha-modo andro maro ao
\q1 vaho ho liloveñe.
\q1
\v 23 Ho meñatse i volañey,
\q1 ho salatse i àndroy;
\q1 fa hifehe am-bohi-Tsione ey
\q1 t’\nd Iehovà\nd*, toe e Ierosalaime ao\f + \fr 24:23 \ft Ies 12:6, 16:5, 46:13, 52:8, 59:20, Sab 102:16, Iek 43:7-9, Ioe 3:17, 4:17, Mik 4:7-8, Tsf 3:14-17, Zek 1:16-17, 2:10, 8:3-8, 14:1-11, Top 1:6-7, Ben 21:1-27\f*,
\q1 le haboak’ amo mpifehe’ondati’eo ty enge’e.
\c 25
\q1
\v 1 Ry \nd Iehovà\nd*, Andrianañahareko Rehe,
\q1 hañonjoñ’Azo raho,
\q1 ho bangoeko ty tahina’o,
\q1 ty amo fitoloña’o tsitantaneo;
\q1 ihe nisafiry haehae
\q1 am-pigahiñañe naho an-katò.
\q1
\v 2 Fa nanoe’o votre ty rova,
\q1 naho fianto i rova fatra-piaroy;
\q1 tsy rova ka i anjomban’ ambahiniy,
\q1 vaho tsy hamboareñe ka.
\q1
\v 3 Aa le hañonjoñe Azo
\q1 ondaty manjofakeo,
\q1 hañeveñe ama’o
\q1 o rovam-pifeheañe mitromoroñeo.
\q1
\v 4 Fa nifipalira’ o rarakeo rehe,
\q1 fitsoloha’ o misotrio,
\q1 fiampirañe an-tio bey,
\q1 fialofañe amy hatrovohañey;
\q1 naho hoe tio-bey an-kijoly
\q1 ty fikofoha’ o maharevendreveñeo.
\q1
\v 5 Manahake ty hatrevohañe
\q1 an-tane maike eo,
\q1 ty hampitsiña’o ty fikoraha’
\q1 o ambahinio;
\q1 hambañe ami’ty talinjon-drahoñe
\q1 amy fipisañañey,
\q1 ty hampijomohoñe
\q1 ty fibekoa’ o mangosasàkeo.
\q1
\v 6 Ami’ty vohitse toy ty hañalankaña’
\q1 \nd Iehovà’\nd* i Màroy sabadidake
\q1 amo raha mafirio ze kila ondaty,
\q1 takataka aman-divay natadrètse,
\q1 ty vondrake pea’ ty betron-taolañe,
\q1 vaho divay soa-filomboke.
\q1
\v 7 Le hagedra’e ami’ty vohitse toy ty fikolopofañe ami’ty vinta’ ze kila-ondaty
\q1 naho ty marerarera mandrongoñe
\q1 o fifeheañeo.
\q1
\v 8 Hatele’e ho mongotse ty havilasy,
\q1 vaho ho faohe’ i Rañandria \nd Iehovà\nd*
\q1 amy ze hene laharañe ty ranompihaino;
\q1 hafaha’e ami’ty tane toy
\q1 ty sirika’ondati’eo;
\q1 zay ty nitsarà’ \nd Iehovà\nd*.
\q1
\v 9 Ho tseizeñe amy andro zay,
\q1 ty hoe: Toe Ie t’i Andrianañaharentika
\q1 nitamañe handrombake an-tikañey,
\q1 Ie \nd Iehovà\nd* niliñisan-tikañey, antao hifale naho hirebeke
\q1 amy fandrombaha’ey.
\q1
\v 10 Fa ami’ty vohitse toy
\q1 ty hitofà’ ty fità’ \nd Iehovà\nd*,
\q1 vaho ho lialiàñe an-toe’e eo t’i Moabe,
\q1 hambañe ami’ty fandialiàñe
\q1 ty ahetse an-ditsake ao.
\q1
\v 11 Le hamela o fita’eo añivo’e,
\q1 manahake ty famelara’
\q1 ty pilaño hilañoa’e,
\q1 fe harèke ty firengevoha’e
\q1 rekets’ o taña-politì’eo
\q1
\v 12 naho harotsa’e ambane o kijoli’o fatratse mitiotiotseo, eka, halama’e;
\q1 hazevo’e an-tane, le an-deboke ao.
\c 10
\q1
\v 1 Hankàñe amo manampa-pepètse tsivokatseo,
\q1 naho o mampipatetse famorekekeañeo;
\q1
\v 2 Ty mampivike o ­misotrio
\q1 tsy hahazoa’e to,
\q1 vaho mitavañe ty zo’ o rarake am’ondatikoo,
\q1 hihaofa’ iareo o vantotseo,
\q1 hitsatsà’ iareo o bode-raeo!
\q1
\v 3 Aa le ino ty hanoe’ areo
\q1 amy androm-pitilihañey,
\q1 naho amy hekoheko hifetsake boak’añey?
\q1 fa hipay imba ama’ia nahareo?
\q1 vaho hapo’ areo aia ty vara’ areo?
\q1
\v 4 Ino ty hanoeñe,
\q1 naho tsy hitsilofìñe amo tsinepakeo,
\q1 ndra hitsingoritritse amo vinonoo?.
\q1 Amy hoe zay iaby,
\q1 mboe tsy mitolike ty haviñera’e,
\q1 mbore mbe mitora-kitsy ty fità’e.
\q1
\v 5 O Asore, kobain-kaviñerakoo,
\q1 ry dodan-­katorifihako am-pità’ iareoo:
\q1
\v 6 Hiraheko haname ty fifeheañe
\q1 tsy ­vokatse,
\q1 hafantoko am’ondaty ­iviñerakoo, hikopaha’e naho hitsindroha’e vaho handialia’e hoe fotake an-dalañe eo.
\q1
\v 7 Tsy apota’e zay,
\q1 toe tsy am-pitsakorean-tro’e;
\q1 fe ty handrotsake ro firefea’e,
\q1 ty hañito fifeheañe maro.
\q1
\v 8 Fa hoe re: Tsy songa mpanjaka
\q1 hao o roandriakoo?
\q1
\v 9 Tsy hambañe amy Karkemise\f + \fr 10:9 \ft Karkemise: rova’ i mpañambaney\f*
\q1 hao ty Kalnè\f + \fr 10:9 \ft Kalnè: ty fahafonirantika; vata’e ie avao\f*?
\q1 Naho amy Kamate\f + \fr 10:9 \ft Kamate: haviñerañe, fiforoforoañe; kijoly\f* ty Arpade\f + \fr 10:9 \ft Arpade: ty hazavam-pijebañañe\f*?
\q1 Vaho amy Damesèke ty Somerone?
\q1
\v 10 Manahake ty nitakaran-tañako
\q1 o borizañe an-tsamposampo tsieo,
\q1 ie maro te amo hazomanga e
\q1 Ierosalaime naho e Someroneo.
\q1
\v 11 Aa tsy hanoeko am’ Ierosalaime naho
\q1 o hazomanga’eo hao,
\q1 ty nanoeko amy Somerone reketse
\q1 o hazomanga’eo?
\q1
\v 12 Aa le ho tondroke te
\q1 ie nihenefa’ i \nd Talè\nd*
\q1 ty fitoloña’e am-bohi’ i Tsioney eo
\q1 naho am’ Ierosalaime eo,
\q1 le hanao ty hoe:
\q1 Ho liloveko o vokan’ arofo
\q1 irengevoha’ i mpanjaka’ i Asoreio
\q1 naho o engen-dahara’e mievoñevoñeo,
\q1
\v 13 ami’ty nanoe’e ty hoe:
\q1 Ami’ty haozaran-tàñako naho ami’ty hihiko ty nanoako zay,
\q1 toe mahilala raho;
\q1 fonga nafahako ty efe-tane’ondatio
\q1 naho nikamereko ty vara’ iareo,
\q1 vaho nampitsingoro o mpimone’ iareoo
\q1 hoe asam-panalolahy;
\q1
\v 14 Le nitakaren-tañako manahake te
\q1 nitrañom-boroñe ty vara’
\q1 ze hene ondaty;
\q1 hoe fitontonan-atoly naforintseñe
\q1 ty nanontonako ty tane toy iaby;
\q1 tsy teo ty nañetseke elatse,
\q1 ndra nanoka-bava, ndra nivolañe.
\q1
\v 15 Hiebotsebotse amy mitañ’azey
\q1 hao ty fekoñe?
\q1 Hitsingevongevo amy mandronje azey
\q1 hao ty lasý?
\q1 Manahake ty kobaiñe manjonjoñe
\q1 ty mivontititse ama’e,
\q1 naho ty fitoñoñe mañongake ty raha tsy hatae.
\q1
\v 16 Aa le hañitrike haborokàñe amo
\q1 vondra’eo t’i \nd Talè\nd*, \nd Iehovà\nd*’\nd* i Màroy;
\q1 le ho viañeñe ambane’ i enge’ey eo
\q1 ty hatomomohañe hoe afo mamorototo.
\q1
\v 17 Hinjare afo ty failo’ Israele
\q1 naho lel’afo i Masi’ey;
\q1 hiforehetse hampitomontoñe
\q1 o fati’eo naho o hisa’eo
\q1 añate ty andro raike.
\q1
\v 18 Ty enge’ i ala’ey
\q1 naho i tete’e kobokaray ty
\q1 hagodra’e troke naho tsandriñe;
\q1 manahake ty finiha’ t’indaty siloke.
\q1
\v 19 Ho tsiampe ty hatae sisa añ’ala’e ao,
\q1 ndra ajaja ty hahavolily aze.
\q1
\v 20 Ho tondroke amy andro zay te tsy
\q1 hiato amy namofoke iareo ty sengaha’
\q1 Israele naho o nandrifitse amy
\q1 anjomba’ Iakobeio;
\q1 fe \nd Iehovà\nd* Masi’ Israele
\q1 ty hiatoa’ iareo ami’ty hatò.
\q1
\v 21 Himpoly ty sehanga’e, ty honka’ Iakobe, mb’aman’ Añahare Tsitongereñe.
\q1
\v 22 Fa ndra te mira ami’ty faseñe
\q1 an-driakey ondati’oo ry Israele,
\q1 ty sehanga’e avao ty himpoly;
\q1 fa fanjamanañe
\q1 lifo-kavañonañe ty tinendre.
\q1
\v 23 Famongorañe do’e, toe najadoñe,
\q1 ty hafetsa’ i \nd Talè\nd*, \nd Iehovà\nd*’\nd* i Màroy,
\q1 añ’ivo i tane iabiy.
\q1
\v 24 Aa le hoe t’i \nd Talè\nd*, \nd Iehovà\nd*’\nd* i Màroy:
\q1 O ry ondatiko mpimoneñe e Tsioneo,
\q1 ko hembañe amy Asore,
\q1 ndra te fofohe’e an-doda,
\q1 naho añonjona’e kobay handafà’e azo
\q1 ami’ty sata’ i Mitsraime.
\q1
\v 25 Fa hanintsiñe aniany
\q1 o heloko miforoforoo,
\q1 vaho ho amy fandrotsahañe iareoy
\q1 ty habosehako.
\q1
\v 26 Le ho tsekafe’ \nd Iehovà\nd*’\nd* i Màroy ama’e
\q1 ty karavantsy,
\q1 manahake ty nanjamanañe i Midiane
\q1 am-bato’ i Orebe\f + \fr 10:26 \ft Orebe: Koake\f* añe;
\q1 naho ho ambone’ i riakey ey ty kobai’e,
\q1 vaho honjone’e manahake ty nanoe’e amy Mitsraime.
\q1
\v 27 Ie amy andro zay, hihintsañe tsy
\q1 ho antsoro’o eo ty kilanka’e,
\q1 naho tsy ho an-kàto’o eo ty joka’e,
\q1 toe hipozake amy havondrahañey i jokay.
\q1
\v 28 Fa nivotrak’e Aiate\f + \fr 10:28 \ft Aite: ora raike; fihaino; rano hanahana\f* re,
\q1 fa nirangae’e ty Migrone\f + \fr 10:28 \ft Migrone: hembañe; teteke; tretrake\f*;
\q1 e Mikmase\f + \fr 10:28 \ft Mikmase: i mpadafay\f* ao ty nampipoha’e
\q1 o harao’eo;
\q1
\v 29 Nitsahe’ iereo i hebam-bohitsey;
\q1 nialeñe e Gèbà\f + \fr 10:29 \ft Gibà: tamboho; fitihike\f* añe;
\q1 nihondrahondra t’i Ramae\f + \fr 10:29 \ft Ramae: Naonjoñe; mierañerañe\f*;
\q1 nibotafotse añe ty Gibae\f + \fr 10:29 \ft Gibae: tamboho\f*’ i Saole\f + \fr 10:29 \ft Saole: linily; talaha; fihomahañe\f*.
\q1
\v 30 Mampikoiaha feo
\q1 ry anak’ ampela’ i Galime\f + \fr 10:30 \ft Galime: o mamotrio; o manaroñeo\f*:
\q1 manokilaña ravembia ry Laise\f + \fr 10:30 \ft Laise: Lione\f*!
\q1 Ry Anatote\f + \fr 10:30 \ft Anatote: toiñe; sabo; hararahañe\f* mahaferenaiñeo!
\q1
\v 31 Fa nivoratsake ty Madmenae\f + \fr 10:31 \ft Madmenae: habein-tolotse; ty fihentseñañe sikiñe\f*;
\q1 fa mitsoloke o mpimone’ i Gebimeo\f + \fr 10:31 \ft Gebime: valala; haabo\f*.
\q1
\v 32 Hitofa e Nobe\f + \fr 10:32 \ft Nobe: lañonañe; fitokiañe\f* ao re te anito,
\q1 hañonjo-haok’ amy vohi’ i anak’ampela’
\q1 i Tsione an-kaboa’ Ierosalaimey.
\q1
\v 33 Eka, ho birae’ i \nd Talè\nd*, \nd Iehovà\nd*’\nd* i Màroy
\q1 an-kaviñerañe o tsampa’eo;
\q1 le ho firaeñe añe o mijoalao,
\q1 vaho ho tomoreñe o mininginingio.
\q1
\v 34 Ho firae’e am-biñe o ala matahetseo,
\q1 le hideboñe hoe fanalolahy t’i Lebanone.
\c 9
\q1
\v 1 Mahaoniñe failo ra’elahy
\q1 ondaty midebedebe añ’ieñeo;
\q1 mireandreañe amo mpimoneñe
\q1 an-kamoromoroñañeo i hazavàñey.
\q1
\v 2 Fa nampitomboe’o i fifeheañey,
\q1 fa nonjone’o ty firebeha’ iareo;
\q1 mandia-taroba ama’o iereo manahake
\q1 ty hafaleañe an-tsan-kavokarañe,
\q1 naho ty firoharoha’ o lahindefoñe
\q1 mizara ty nikopaha’ iareoo.
\q1
\v 3 Fa pinoza’o i joka fijinia’ey,
\q1 naho ty boda an-tsoro’e eo,
\q1 vaho ty kobaim-pamorekeke aze,
\q1 manahake tañ’andro’ i Midiane\f + \fr 9:3  \ft Midiane: zaka; saroñe\f*.
\q1
\v 4 Le ze hana nikodokodoy
\q1 am-pidabadoà’e,
\q1 ze saroñe navarimbariñ’an-dio,
\q1 le hatao firehetse, fanodorañ’añ’afo.
\q1
\v 5 Fa samake ho antika ty Ajaja,
\q1 natolots’antika ty Ana-dahy,
\q1 antsoro’e eo ty fifeheañe;
\q1 ty fanoñonan-tahina’e le:
\q1 Mpañoke Fanjàka,
\q1 Andrianañahare Tsitongerè,
\q1 Rae Nainai’e,
\q1 Roandrian-kanintsiñe.
\q1
\v 6 Tsy ho modo ty fitomboa’ i
\q1 fifeleha’ey naho ty fierañerañañe
\q1 amy fiambesa’ i Davidey
\q1 naho amy fifehea’ey\f + \fr 9:6  \ft Ies 16:5, Sab 2:1-12,45:6, Mik 5:2, Lk 1:32\f*,
\q1 hañoreñ’ aze vaho hampijadoñe aze
\q1 an-kavantañañe naho havañonañe,
\q1 henane zao ho nainai’e donia;
\q1 ty fahimbaña’ \nd Iehovà\nd*’\nd* i Màroy
\q1 ro hañeneke zay.
\q1
\v 7 Nañitrike tsara am’Iakobe t’i \nd Talè\nd*
\q1 le nivotrak’ am’ Israele eo.
\q1
\v 8 Fohi’ ze hene ondaty;
\q1 toe i Efraime vaho o mpimoneñe
\q1 e Someroneo,
\q1 ie manao am-pirengevohañe naho
\q1 fitrotroabohañe ty hoe:
\q1
\v 9 Fa nirotsake o birìkeo,
\q1 f’ie ho rafite’ay am-bato vinàñe;
\q1 fa finira o sakoañeo,
\q1 f’ie ho soloa’ay mendoraveñe.
\q1
\v 10 Aa le hatroa’ \nd Iehovà\nd* o rafelahi’eo
\q1 hiatreatre i Retsine;
\q1 vaho havitra’e ho raike o malaiñ’azeo,
\q1
\v 11 ho atiñanañe ey o nte-Arameo
\q1 naho ahandrefañe ey o nte Pilistio\f + \fr 9:11  \ft Pilistio: o mpimoneñe an-kialoo\f*;
\q1 vaho habotse’ iareo am-palie mitañataña t’Israele.
\q1 Ie amy zay iaby mbe tsy mivio
\q1 ty haviñera’e,
\q1 fa mbe mitora-kitsy ty fità’e.
\q1
\v 12 Fe mboe tsy mitolike amy
\q1 Mpandafa’ iareoy ondatio,
\q1 vaho mboe tsy nitsoehe’ iareo
\q1 t’\nd Iehovà\nd*’\nd* i Màroy.
\q1
\v 13 Aa le ho kitsife’ \nd Iehovà\nd*
\q1 ami’ty andro raike
\q1 ty loha naho ty rambo’ Israele,
\q1 ty ran-tsatrañe naho ty vinda.
\q1
\v 14 Ty androanavy naho ty iasiañe
\q1 ro lohà’e;
\q1 ty mpitoky mañòke vande:
\q1 ie ty rambo’e.
\q1
\v 15 Amy te mampandilatse ondaty retoa
\q1 o mpinday iareoo\f + \fr 9:15  \ft Ies 3:12\f*;
\q1 vaho najoroboñe o endese’ iereoo;
\q1
\v 16 Aa le tsy ifalea’ i \nd Talè\nd* o ajalahi’iareoo,
\q1 vaho tsy ho tretreze’e
\q1 o bode-rae naho vanto’ iareoo;
\q1 fa songa tsy aman-Kake, tsy vokatse,
\q1 fonga hagegeañe ze asam-palie’e.
\q1 Amy hoe zay iaby
\q1 mboe tsy mitolike ty haviñera’e,
\q1 naho mbe mitora-kitsy ty fità’e.
\q1
\v 17 Misolebotse hoe afo ty hatsivokarañe;
\q1 forototoe’e iaby ty fatike
\q1 naho ty hisatse;
\q1 eka, mimiañe añ’ala matahetse ao,
\q1 vaho mivarimbariñe mb’an-dindiñe ey
\q1 an-katoeñe mijoala.
\q1
\v 18 Ty amy fombo miforoforo’ \nd Iehovà\nd*y, hotomomoke i taney;
\q1 naho hoe famahañan’afo avao ondatio,
\q1 leo raike tsy mandrombake
\q1 an-drahalahi’e.
\q1
\v 19 Apitso’ ty raike ty fità’e havana;
\q1 abotse’e ty fità’e havia, f’ie tsy eneñe;
\q1 songa avorembore’ ty nofon-tsira’e ondatio,
\q1
\v 20 Agedra’ i Menasè t’i Efraime;
\q1 vaho i Efraime t’i Menasè;
\q1 itraofa’ iareo fiatreke Iehodà.
\q1 Ie amy hoe zay iaby
\q1 mboe tsy mitolike ty haviñera’e,
\q1 naho mbe mitorakitsy ty fità’e.
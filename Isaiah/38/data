\c 38
\p
\v 1 Ie amy andro rezay, natindry fa heta’e t’Iekizkia; le nimb’ama’e mb’eo t’Iesaià ana’ i Amotse, nanao ty hoe: Hoe t’\nd Iehovà\nd*: Hajario ty an­jomba’o fa toe hivetrake, tsy ho veloñe.
\v 2 Nampitolihe’ Iekizkia mb’ an-drindriñe ty lahara’e vaho nihalaly am’ \nd Iehovà\nd*,
\v 3 ty hoe: Mihalaly ama’o, ry \nd Iehovà\nd*, tiahio henaneo ty fandenàko añatrefa’o an-kavantañañe naho an-kaliforan-troke, vaho nanao ze mahity am-pahaoniña’o; aa ie nangololoike ty rovetse,
\v 4 nivo­trak’ am’ Iesaià ty tsara’ \nd Iehovà\nd* nanao ty hoe:
\v 5 Akia saontsio am’ Iekizkia ty hoe: Hoe t’\nd Iehovà\nd*, Andrianañaharen-drae’o Davide. Fa jinanjiko i halali’oy, nitreako o ranom-pihaino’oo; ingo ho tovoñako taoñe folo lim’ amby o andro’oo.
\v 6 Ho hahako am-pitàm-panjaka’ i Asore irehe naho ty rova toy vaho harovako ty rova toy;
\v 7 le zao ty ho viloñe ama’o boak’am’ \nd Iehovà\nd*, te ho henefa’ \nd Iehovà\nd* i raha tsinara’ey:
\v 8 Heheke te hampibaliheko soritse folo amo soritse fa nilia’eo ty talinjom-panondro-andro’ i Akhaze. Aa le nibalik’ amy soritse folo fa nomba’ey i àndroy.
\p
\v 9 Inao ty sinoki’ Iekizkia mpanjaka’ Iehodà, t’ie natindry an-tihy vaho nijangañe amy arete’ey.
\q1
\v 10 Hoe iraho: Ami’ty tsipinde-mena’
\q1 o androkoo ty ijoñako
\q1 an-dalambein-tsikeokeoke eo;
\q1 kinalañ’ amako o andro tsy nirikoo.
\q1
\v 11 Hoe iraho: tsy ho treako t’Ià,
\q1 Eka, Ià an-tane’ o veloñeo;
\q1 tsy ho isako ka t’indaty mindre amo mpimone’ ty tane toio.
\q1
\v 12 Nombotañe vaho nasitake amako
\q1 hoe kibohom-piarak’ añondry ty kijàko;
\q1 nahoronkoroñe hoe te asam-panenoñe ty fiaiko:
\q1 tinampa’e amy tenoñey iraho,
\q1 handro an-kaleñe
\q1 ty hamongora’o ty fiaiko.
\q1
\v 13 Nifeahako pak’ami’ty maraiñe,
\q1 manahake ty liona,
\q1 fe mbe nipozapozake iaby o taolakoo, añivo ty handro naho ty haleñe
\q1 ty nampigadoña’o ahy.
\q1
\v 14 Mikora hoe tivoke naho aliotse iraho;
\q1 mikò hoe deho;
\q1 nimokore’ ty fiandrandràko o masokoo.
\q1 O ry \nd Iehovà\nd*, voatindry iraho,
\q1 Ihe abey ro tsoako.
\q1
\v 15 Ino ty ho volañeko? Nametse amako
\q1 re mbore nanoe’e;
\q1 hiezañe amo hene androkoo iraho,
\q1 ami’ty hafairam-piaiko.
\q1
\v 16 O \nd Talè\nd*, irezay o mahajangañe ondatio,
\q1 mampanintsiñe ty troko irehe;
\q1 vaho mameloñ’ ahy.
\q1
\v 17 Tsy nanjo fañanintsin-draho
\q1 te mone haaferon’ aiko;
\q1 fe o fikokoa’o ahikoo
\q1 ro nañaha’o ahy
\q1 amy kobon-kamodoañey;
\q1 vaho fonga nahifi’o amboho’o ao
\q1 o hakeokoo.
\q1
\v 18 Tsy mahafandrenge Azo
\q1 ty tsikeokeoke,
\q1 tsy hañonjoñe azo ty havilasy;
\q1 tsy mahafitamà ty figahiña’o
\q1 ty migodañe mb’an-koak’ ao.
\q1
\v 19 O veloñeo, o veloñeo,
\q1 ie ro mandrenge Azoo,
\q1 manahake ty anoeko henaneo;
\q1 ampandrendrehen-drae amo keleia’eo
\q1 ty figahiña’o.
\q1
\v 20 Handrombak’ ahy t’\nd Iehovà\nd*;
\q1 le hititiha’ay ami’ty marovany añ’anjomba’ \nd Iehovà\nd* ao o sabokoo,
\q1 amo hene andro hiveloma’aio.
\p
\v 21 Fa hoe ty natao’ Iesaià: Ampangalao garaton-tsakoa hapakotse amy honay himeara’e.
\p
\v 22 Nanao ty hoe ka t’Iekizkia: Ino ty viloñe hampionjoñ’ ahy mb’ añ’ anjomba’ \nd Iehovà\nd* mb’eo?
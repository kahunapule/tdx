\c 58
\q1
\v 1 Mikoiha, ko mifoneñe,
\q1 mipoñafa-feo hoe antsiva, vaho
\q1 taroño am’ondatikoo ty fiolà’ iareo,
\q1 naho am’ Iakobe o tahi’eo.
\q1
\v 2 Boak’andro iereo manao te mipay ahy,
\q1 le mintse mifale handrendreke
\q1 o satakoo, manahake t’ie
\q1 fifeheañe mpanao havantañañe,
\q1 hoe mbe lia’e tsy naforintse’e
\q1 o fañèn’ Añahare’eo,
\q1 vaho mipay zaka to amako,
\q1 inao mahafale iareo ty
\q1 mañarine aman’Añahare.
\q1
\v 3 Ino ty nililira’ay,
\q1 ihe tsy mahavazoho anay?
\q1 Akore te nijoie’ay o tro’aio
\q1 fe tsy nihaoñe’o?
\q1 Inao! amy androm-pililira’ areoy
\q1 ro mbore mitolon-draha,
\q1 naho mampifanehake mpitoroñe.
\q1
\v 4 Isao te fañòlañe naho fifandierañe avao ty fililira’ areo, hanjevoña’ areo an-­komondron-kalo-tserehañe.
\q1 Tsy ho janjiñeñe an-dindimoneñe ey
\q1 i fililira’ areo anindroaniy.
\q1
\v 5 Zao hao o fililirañe jinoboko
\q1 ho androm-pilieram-batañeo?
\q1 T’ie ho fihohòfañe hoe bararata hao,
\q1 naho ho fandafihañe gony naho
\q1 lavenoke ambane eo?
\q1 Izay hao ty atao’ areo ho lilitse,
\q1 ho andro no’ \nd Iehovà\nd*?
\q1
\v 6 Tsy itoy hao o fililirañe joboñekoo?
\q1 ty fañahàñe o silisilin-­kalo-tserehañeo naho ty hampibalahañe
\q1 o tali-randran-jokao,
\q1 ty hamotsorañe o forekekèñeo naho ty hampipozahañe
\q1 ze hene ana-joka?
\q1
\v 7 Tsy ty handivàñe ty mahakama’o
\q1 amo salikoeñeo hao, naho
\q1 ty hampihovàñe añ’anjomba’o ao
\q1 i mavomavo natao’o soike rezay, naho
\q1 ty hanikinañe ty miboridañe
\q1 te oni’o, vaho tsy iambohoa’o
\q1 ty nofots’aman-dio’o?
\q1
\v 8 Ie amy zao hipelatse ty hazavà’o
\q1 manahake te manjirik’ andro,
\q1 le halisa ty fijangaña’o,
\q1 hiaolo azo ty havañona’o,
\q1 vaho hanehak’ azo ty enge’ \nd Iehovà\nd*.
\q1
\v 9 Hikanjy irehe henane zay,
\q1 le hanoiñe azo t’\nd Iehovà\nd*;
\q1 hikaik’olotse le hanoe’e ty hoe:
\q1 Intoy iraho.
\q1 Naho asita’o añivo’o ao i jokay, i tondro-soñiy
\q1 naho o tambaitambaiñeo,
\q1
\v 10 Le ie ferenaiña’o o salikoo
\q1 naho eneñe’o o foreforèñeo,
\q1 le hanjirike añ’ieñe ao ty hazavà’o vaho hivalike ho tsipinde-mena
\q1 ty fimoromoroña’o.
\q1
\v 11 Hiaolo azo nainai’e t’\nd Iehovà\nd*, le ho eneñe’e ty fiai’o an-tsan-kerè,
\q1 vaho hampaozare’e o taola’oo.
\q1 Ho goloboñe soa-tondrake irehe,
\q1 naho torahañe tsy mai-drano.
\q1
\v 12 Hamboare’ o boak’ama’oo
\q1 o tanàn-taoloo le hatroa’o o fahan-tariratse maroo,
\q1 vaho hatao mpamboatse jebañe irehe,
\q1 mpanomonty o lalam-pimoneñañeo.
\q1
\v 13 Aa naho avì’o amy \nd Sabata\nd*y
\q1 ty fandia’o
\q1 tsy hañeañe o tolon-draha’oo
\q1 amy androko masiñey;
\q1 naho tokave’o ty hoe ‘mahafale’
\q1 o \nd Sabotse\nd*o, ty andro masi’ \nd Iehovà\nd*,
\q1 naho amañ’engeñe, le iasia’o,
\q1 tsy hañorike o lala’oo, naho
\q1 tsy hipay ty mahafale azo, vaho
\q1 tsy hisaontsy o enta’oo;
\q1
\v 14 Ie hifale am’ \nd Iehovà\nd*,
\q1 le hampiningirako azo
\q1 o haboa’ ty tane toio, vaho
\q1 ho fahanako ami’ty lova’ Iakobe rae’o;
\q1 izay ty nitsaraem-palie’ \nd Iehovà\nd*.
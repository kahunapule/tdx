\c 36
\p
\v 1 Aa ie amy taom-paha folo-efats-ambi’ Iekizkia mpanjakay le naname ze hene rova’ Iehodà nihafatrareñe t’i Senakeribe\f + \fr 36:1  \ft Senakeribe: roipiteke mandrotsake\f* mpanjaka’ i Asore vaho tinava’e.
\v 2 Nirahe’ i mpanjaka’ i Asorey boake Lakise\f + \fr 36:2  \ft Lakise: i midraidraitse, mahafiavotse\f* mb’am’ Iekizkia e Ierosalaime ao t’i Rabsakè\f + \fr 36:2  \ft Rabsakè: Talen-droandriañe\f* reketse lian-dahin-defo ra’elahy, le nijohañe an-talaha-drano miboak’ amy antara amboney, amy lalan-tetem-panasa-lambay ey.
\v 3 Niavotse mb’ama’e mb’eo t’i Eliakime, ana’ i Hilkià, mpifelek’ i anjombay naho i Sebna mpanokitse vaho Ioake\f + \fr 36:3  \ft Ioake: filongoa; rahalahi’ \nd  Iehovà\+nd*\f* ana’ i Asafe, mpamolily.
\p
\v 4 Hoe t’i Rabsakè tam’ iereo, Volaño henaneo am’ Iekizkia: Hoe ty saontsi’ i mpanjaka ra’elahiy, i mpanjaka’ i Asorey. Ajado’ areo ami’ty inom-bao ze o fatokisa’ areo zao?
\v 5 Hoe raho: fivolan-kòake hao ty atao safiry naho ozatse hahafialy? Aa le ia ty iatoa’ areo, kanao miola amako?
\v 6 Hehe te iatoa’ areo i fitoñom-bararata vinonotrobokey, i Mitsraime; ie itoñona’ ondaty am-pitàñe le trofake: zay t’i Parò mpanjaka’ i Mitsraime amy ze hene miato ama’e.
\v 7 Aa naho manao ty hoe amako nahareo: \nd Iehovà\nd* Andrianañahare’ay ty iatoa’ay. Aa tsy ie hao ty nañafaha’ Iekizkia o toe’e ankaboañeo naho o kitreli’eo vaho nanao ty hoe am’ Iehodà naho Ierosalaime te amy ze o kitrely zao ty italahoa’ areo?
\v 8 Aa ehe manoa kizè amy taleko mpanjaka’ i Asorey, le hatoloko azo ty soavala ro’arivo, naho mete’o ty hampijoñe mpiningitse ama’e.
\v 9 Akore arè ty hampiambohoa’o ty mpifehe, fara­gidro’ o mpitoron-talèkoo? te hapite’o amy Mitsraime ty fiatoa’o hahazoa’o sarete naho mpiningitse!
\v 10 Aa vaho nionjoñe mb’an-tane atoy hao raho handro­tsak’ aze tsy ama’ \nd Iehovà\nd*? Toe nanao ty hoe amako t’I\nd ehovà\nd*: Mionjona haname o tane zao le rotsaho.
\p
\v 11 Aa le hoe t’i Eliakime, i Sebnà, naho Ioàke amy Rabsakè, Ehe, misaon­tsia amo mpitoro’oo an-tsaontsi’ i Arame, fa hai’ay; le ko misaontsy ama’ay an-tsaontsi’ Iehodà, am-pijanjiña’ ondaty ambone’ o kijolioo.
\v 12 Fa hoe t’i Rabsakè: Aa vaho nirahe’ i talèkoy raho hivolañe amy tale’ areoy naho ama’ areo avao o entako zao, le tsy am’ ondaty mitoboke ambone’ o kijolioo, o nozoñeñe hitraoke ama’ o hikama ty fiamonto’e naho hinoñe ty rano faria’eo?
\p
\v 13 Aa le niongake t’i Rabsakè vaho pinaza’e ty koike, ami’ty saontsi’ Iehodà ty hoe: Janjiño ty saontsi’ i mpanjaka ra’ elahiy, ty mpanjaka’ i Asore!
\v 14 Hoe i mpanjakay, Ko apo’ areo ho fañahie’ Iekizkia, fa tsy ho lefe’e rombaheñe.
\v 15 Ko ado’ areo hampiatoa’ Iekizkia am’ \nd Iehovà\nd* ami’ty hoe: Toe hamotsotse an-tika t’\nd Iehovà\nd*, le tsy hatolotse am-pità’ i mpanjaka’ i Asorey ty rova toy.
\v 16 Ko haoñe’ areo t’Iekizkia; fa hoe ty mpanjaka’ i Asore, mifampilongoa amako le miavota mb’etoy; fa songa hikama ami’ty vahe’e t’indaty, naho sindre ami’ty sakoa’e t’indaty vaho hene hinon-drano boak’ an-tsajoa’e t’indaty,
\v 17 ampara’ te homb’eo raho hanese anahareo mb’an-tane manahake ty tane’ areo, tanen-ampemba naho divay, tane ama mahakama naho tanem-bahe.
\v 18 Ko apo’ areo hampivihe’ Iekizkia ami’ ty hoe: Handrombake antika t’I\nd ehovà\nd*. Fa ia amo ‘ndrahare’ o kilakila’ ndatio ty nandrombake ty tane’e am-pità’ i mpanjaka’ i Asorey?
\v 19 Aia o ndrahare’ i Kamate\f + \fr 36:19  \ft Kamate: habosehañe; hatrofohañe; kijoly\f* naho i Arpadeo\f + \fr 36:19  \ft Arpade: fireandream-pijebañañe\f*? Aia o ndrahare’ i Sefarvaimeo\f + \fr 36:19  \ft Sefarvaime: boke roe; mpanokitse roe\f*? Fa navotso’ iareo an-tañako hao t’i Some­rone?
\v 20 Ia amo ndrahare’ i tane rey iabio ty nañaha aze an-tañako, te ha­votso’ \nd Iehovà\nd* an-tañako t’Ierosalaime?
\p
\v 21 Fe nianjiñe avao iereo, leo volañe raike tsy natoi’ iareo aze, amy linili’ i mpanjakaiy, ty hoe: Ko itoiñañe.
\v 22 Nomb’ am’ Iekizkia t’i Eliakime ana’ i Kilkeia mpifeleke i anjombay naho i Sebnà mpanokitse naho Ioàke ana’ i Asafe\f + \fr 36:22  \ft Asafe: mpanontone\f* mpamolily, an-tsaroñe riatse, vaho nitaroñe i enta’ i Rabsakèy.
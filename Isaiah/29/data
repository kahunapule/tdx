\c 29
\q1
\v 1 Hekoheko ry Ariele\f + \fr 29:1 \ft Ariele: añaram-binta’ Ierosalaime\f*, ry ­Ariele\f + \fr 29:1 \ft Ariele: kitrely; hazava ndra liona’ \+nd \nd Iehovà\nd*\+nd*\f*,
\q1 ty rova nitobea’ i Davide!
\q1 Tovoño taoñe an-taoñe,
\q1 ampitoitoio o sabadidakeo!
\q1
\v 2 Le handesako haemberañe ty Ariele,
\q1 le ho fandalàñe naho firovetañe ty ao,
\q1 ie hanahake Ariele amako.
\q1
\v 3 Le ho arikatohako irehe;
\q1 ho arikoboñako votre abo,
\q1 hatroako ama’o ty rafi-panameañe
\q1
\v 4 Le hafotsak’ ambane irehe,
\q1 hisaontsy boak’an-tane ao,
\q1 hirik’an-deboke itsalalampa’o ao
\q1 ty hipetropetroha’o,
\q1 hanahake ty feon’ angatse
\q1 boak’ an-tane ao
\q1 ty antseñàntseña’o,
\q1 vaho higeongeoñe boak’ an-demboke ao
\q1 ty filañona’o.
\q1
\v 5 Fa hanahake ty deboke mibò
\q1 o rafelahi’o maroo,
\q1 le hoe kafo mihofa
\q1 o mampangebahebake tsifotofotoo—
\q1 eka, hafetsak’ aniany, ami’ty manao zao.
\q1
\v 6 Hitilike anahareo t’\nd Iehovà\nd*’ i Màroy
\q1 reketse hotroke naho fanginikinihañe,
\q1 naho fitromoroñañe, naho tangololahy,
\q1 naho tiobey vaho ty lel-afo mamorototo.
\q1
\v 7 Le ty valobohò’ o fifeheañe iaby
\q1 mialy amy Arieleo,
\q1 o mifandrapake ama’eo,
\q1 naho o rafem-pañarikatohañe azeo,
\q1 naho o mampalovilovy azeo,
\q1 le hanahake ty nofy,
\q1 ty aroñaroñe an-kaleñe;
\q1
\v 8 Le ho hambañe ami’ty saliko mañinofy, heheke t’ie mikama,
\q1 f’ie tsekake, mbe mikolempa ty tro’e; naho ty fañinofisa’ ty taliñiereñe,
\q1 heheke t’ie minon-drano,
\q1 ie mibarakaoke hehe te mbe miheahea,
\q1 tsy afake i harandrano’ey,
\q1 hanahake izay ty valobohò’ o fifeheañe iaby haname i vohi-Tsioneio.
\q1
\v 9 Mijimejimeña naho midebedebea,
\q1 migoà vaho mitambara ho fèy!
\q1 jike iereo, fa tsy an-divay!
\q1 mivembeñe fa tsy an-toake!
\q1
\v 10 Fa nadoa’ \nd Iehovà\nd* ama’ areo
\q1 ty fañahy mampilañake ty roro;
\q1 fa nakipe’e ty fihaino’ areo, (o mpitokio); naho fa kinolopo’e
\q1 ty añambone’ areo (o mpioniñeo).
\q1
\v 11 I hene aroñaroñey le ho ama’areo
\q1 hoe tsara am-boke linite,
\q1 ie atolo’areo ami’ty mahay mamaky,
\q1 ami’ty hoe: Ehe, vakio toy,
\q1 le hoe ty hatoi’e: Tsy mete fa linite.
\q1
\v 12 Le ie atolo’areo ami’ty tsy mahay,
\q1 ami’ty hoe: Vakio toy,
\q1 le hanoa’e ty hoe: Tsy mahay iraho.
\q1
\v 13 Hoe t’i \nd Talè\nd*:
\q1 Kanao mañarine ahy am-palie,
\q1 ondaty retoañe
\q1 naho miasy ahy am-pivimby,
\q1 ie ahanka’ iareo lavits’ahy o arofo’iareoo, vaho lili’ ondaty avao
\q1 ty añoha’iareo ho fañeveñañe amako\f + \fr 29:13 \ft Mat 15:8-9, Mar 7:6-7\f*;
\q1
\v 14 Inao, hanoeko raha mampañeveñe
\q1 indraike ondatio: halatsañe mahadaba;
\q1 ho mongotse ty hihi’ o mahihi’ iareoo
\q1 naho hikafitse ty hilala’
\q1 o mahilala’ iareoo.
\q1
\v 15 Hankàñe amo mañetake ty fikinià’iareo laleke tsy ho oni’ \nd Iehovà\nd*o,
\q1 amo mikitroke raha añ’ieñeio,
\q1 naho manao ty hoe:
\q1 Ia ty mahavazoho’ antika? ndra:
\q1 Ia ty maharofoanañe antika?
\q1
\v 16 Hete! akore ty hamengoha’ areo!
\q1 Hasiñeñe manahake i mpanao valàñe taney hao i litsakey?
\q1 hanao ty hoe amy namboatsey
\q1 hao i namboareñey:
\q1 Tsy ihe ty namboatse ahy.
\q1 Ndra hanao amy nandrafitse azey ty hoe: Tsy mahilala irehe?
\q1
\v 17 Tsy aniany avao hao te havalike
\q1 ho tonda kobokara ty Lebanone,
\q1 vaho hatao ala i teteke kobokaray?
\q1
\v 18 Amy andro zay,
\q1 ho janjiñe’ o ­kareñeñeo ty tsara
\q1 am-boke ao,
\q1 le boak’ami’ty fimoromoroña’e
\q1 naho ty fanalinjoña’e ao
\q1 ty hahaisaha’ ty fihaino’ o feio.
\q1
\v 19 Hañonjon-karebehañe am’ \nd Iehovà\nd*
\q1 o tretram-poo,
\q1 naho handia taroba amy Masi’Israeley
\q1 o rarake am’ondatio.
\q1
\v 20 Fa hihelañe añe i mpitrotrofiakey,
\q1 naho hijihetse i mpañìnjey,
\q1 toe fonga haitoañe
\q1 o mahimbam-panao ratio;
\q1
\v 21 O mampandilatse ondaty
\q1 an-tsaontsy,
\q1 naho mamandrike
\q1 i mizaka an-dalam-beiy,
\q1 vaho mikatramo ty vantañe
\q1 an-dreha-borosodeo.
\q1
\v 22 Aa le hoe t’\nd Iehovà\nd*
\q1 mpijebañe i Avrahame,
\q1 ty amy anjomba’ Iakobey:
\q1 Tsy ho salatse t’Iakobe henane zao,
\q1 vaho tsy hiko-mavo i lahara’ey,
\q1
\v 23 Ie isa’ o ana’eo o satan-tañako
\q1 añivo’eo, le havahe’iereo ty añarako
\q1 Eka! hiasia’ iareo i Masi’ Iakobey,
\q1 vaho hañeveñe
\q1 amy Andrianañahare’ Israele.
\q1
\v 24 Le hahilala o mandilatse an-trokeo,
\q1 vaho hañaom-pañanarañe
\q1 o miñeoñeoñeo.
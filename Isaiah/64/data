\c 64
\q1
\v 1 Manahake ty famorototoan’
\q1 afo o rongoñeo,
\q1 ty afo mampitroatroake rano.
\q1 Hampaharofoanañe o malaiñ’Azoo
\q1 ty tahina’o, hihondrahondra’
\q1 o kilakila’ ndatio ami’ty fiatrefa’o,
\q1
\v 2 Ie nanoa’o raha tsitantane tsy nipaia’ay
\q1 —Ehe te hizotso Rehe,
\q1 te hiozoñozoñe o haboañeo
\q1 ami’ty fiatrefa’o!—
\q1
\v 3 ie tsy jinanji’ ondatio taolo,
\q1 tsy napotan-dravembia
\q1 tsy nioni-pihaino,
\q1 t’i Andrianañahare naho tsy Ihe,
\q1 Ie mitoloñe ho a o mandiñe Azeo.
\q1
\v 4 Fitilihe’o ty mitolon-kavantañañe an-kaehake, o mahatiahy Azo amo lala’oo —eka, mifombo Rehe te mandilatse zahay.
\q1 Fe ami’ty fiatoa’ay amo lala’o haehaeo
\q1 ro hahazoa’ay rombake.
\q1
\v 5 Songa ninjare hoe ondaty tiva zahay,
\q1 sindre hoe tsirodea maleotse ty havantaña’ay;
\q1 miheatse manahake ty raveñe,
\q1 vaho maniotsiotse anay añe
\q1 hoe i tiokey o hakeo’aio.
\q1
\v 6 Leo raike tsy mikanjy ty tahina’o,
\q1 ty mitrobo vatañe handrambe Azo;
\q1 fa naeta’o ama’ay ty lahara’o,
\q1 vaho nagedra’o ty amo tahi’aio.
\q1
\v 7 Hoke, ry \nd Iehovà\nd*,
\q1 Ihe ro Rae’ay; zahay ro lietse,
\q1 Ihe ro mpitoloñe anay,
\q1 Ie songa satam-pità’o.
\q1
\v 8 Ko loho viñetse ry \nd Iehovà\nd*,
\q1 vaho ko mahatiahy hakeo nainai’e;
\q1 heheke, vazohò henaneo,
\q1 te hene ondati’o zahay.
\q1
\v 9 Fa nanjare ­ratraratra o rova’o miavakeo,
\q1 fatrambey ty Tsione,
\q1 mangoakoake t’Ierosalaime.
\q1
\v 10 I anjomba’ay miavake naho fanjakay,
\q1 i nitalahoan-droae’aiy,
\q1 le fa finorototo’ ty afo;
\q1 vaho fonga navatambia ho forompotse
\q1 o raha soa’aio.
\q1
\v 11 Mbe hifoneña’o hao ry \nd Iehovà\nd*
\q1 ty amy raha rezay?
\q1 hianjiñe hao Rehe hanotry anay
\q1 an-tìñake.
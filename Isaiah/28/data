\c 28
\q1
\v 1 Hankàñe amy sabaka-pisengea’
\q1 o mpijike’ i Efraimeoy,
\q1 naho amy fihearam-boñe’e nifanjaka
\q1 ami’ty hatsomerentsere’ey,
\q1 i an-doham-bavatane vondra’
\q1 o niopo-divaioy.
\q1
\v 2 Heheke te manañe ty maozatse
\q1 naho ty fatratse t’i \nd Talè\nd*,
\q1 hoe tio-bein-kavandran-gadaboñe,
\q1 tangololahy mampianto,
\q1 hoe fisorotombahan-drano mienene,
\q1 ty hamokovokoam-pita’e aze
\q1 an-kasiahañe mb’an-tane mb’eo.
\q1
\v 3 Ho lialiàm-pandia i sabaka niebotsebora’
\q1 o mpijike mena’ i Efraimeoy.
\q1
\v4 Le i voñe an-doham-bavatane vondrakey ro hIheatse amy hasoa-vinta’ey, 
\q1 naho i sakoa loham-boan’ asaray, ie vata’e isake naho am-pità’e ao, ro habotse’e.
\q1
\v 5 \nd Iehovà’\nd* i Màroy ty ho halam-
\q1 boñem-bolonahetse amy andro zay,
\q1 Sabaka fanjaka ho a’ ondaty sehanga’eo;
\q1
\v 6 naho ty arofo tò amy miambesatse an-jakay,
\q1 Vaho haozarañe ho amo manebañe
\q1 i hotakotake an-dalam-beiy.
\q1
\v 7 Avembèn-divay naho ampidalean­daleañen-toake ka retoañe:
\q1 ampisiotsioren-toake ty mpisoroñe
\q1 naho ty mpitoky; alihen-­divay iereo, avembèn-toake;
\q1 mitoantoañe añ’aroñaroñe iereo, mikolitrekolitre t’ie mizaka.
\q1
\v 8 Mañàmpo o fans ambane
\q1 ty loa naho leotse,
\q1 ie tsy aman-toetse malio.
\q1
\v 9 Ia ty hañòha’e hilala,
\q1 naho ia ty hampalangese’e i taliliy?
\q1 O vaho notàñe amy rononoio hao?
\q1 O vaho nasitake am-patroao hao?
\q1
\v 10 Fa, fañè manovom-­pañè, fañè am-pañè,
\q1 patetse am-patetse, patetse am-patetse,
\q1 kede atoy, kede aroy.
\q1
\v 11 Toe am-pivimby mibedobedo,
\q1 naho am-pamelen’ ambahiny,
\q1 ty hisaontsia’e am’ondatio,
\q1
\v 12 ie nanoeñe ty hoe: Fitofàñe toy;
\q1 ampitofao o mokotseo;
\q1 zao o fanintsiñañeo;
\q1 fe tsy nañaoñe iereo.
\q1
\v 13 Aa le hoe ty hitsara’ \nd Iehovà\nd*:
\q1 Fañè tovoñam-pañè, fañè am-pañè,
\q1 patetse am-patetse, patetse am-patetse,
\q1 kede ty atoy, kede ty aroy.
\q1 Soa te ie mandeha iereo ro
\q1 hitoboly, ho pozaheñe,
\q1 ho fandriheñe, vaho ho tavaneñe.
\q1
\v 14 Aa le janjiño ty tsara’ \nd Iehovà\nd*
\q1 ry mpanivetive mifeleke ondaty
\q1 e Ierosalaime ao retoa.
\q1
\v 15 Ami’ty natao’ areo ty hoe:
\q1 nilahatse amy Havilasiy zahay,
\q1 vaho nifañina amy Tsikeokeokey;
\q1 le ie misoroke atoy ty kiria mamaoke
\q1 le tsy homb’ama’ay zay;
\q1 fa ipalira’ay ty fandañirañe,
\q1 itsoloha’ay i remborake;
\q1
\v 16 Aa le hoe t’i \nd Talè\nd* \nd Iehovà\nd* :
\q1 Heheke te mampipoke faham-bato
\q1 e Tsione eo raho, vato tsinòke;
\q1 vaton-kotsoke sarotse, soa fijadoñe;
\q1 Tsy ho tsòtseke ty mpiato ama’e.
\q1
\v 17 Hanoeko talim-panjeheañe ty hatò,
\q1 naho havantañañe ty fampimiràñe,
\q1 ho faopaohen-kavandra
\q1 ty fipaliram-bodiake,
\q1 vaho handoparan-­drano i fiampirañey.
\q1
\v 18 Ho mongoreñe ty fañina’ areo
\q1 amy Havilasy,
\q1 tsy hijadoñe ty filahara’ areo
\q1 amy Tsikeokeoke;
\q1 ie mitoañe mb’eo ty kiria mamaoke,
\q1 le ho lialià’e nahareo.
\q1
\v 19 Ndra mbiambia ty hirangà’e,
\q1 le ho fihine’e nahareo,
\q1 fa boak’ andro ty hitoaña’e,
\q1 handro an-kale;
\q1 vaho ho vata’e maharevendreveñe
\q1 ty andrendrehañe ty tali’e.
\q1
\v 20 Loho bory ty fandreañe,
\q1 tsy mete ihitsiañe,
\q1 kede ty am-pohe’ i bodoy
\q1 tsy mete isafonohañe.
\q1
\v 21 Hiongake hoe tam-bohi-Peratsime\f + \fr 28:21 \ft Perazime: fizarazarañe\f*
\q1 t’\nd Iehovà\nd*,
\q1 hitroñe manahake tam-bohi’ i Gibone\f + \fr 28:21 \ft Gibeone: fititike; tamboho; naonjoñe \f* ,
\q1 hanoe’e ty fitoloña’e
\q1 —tolon-draha boidy,
\q1 hihentseña’e ty sata’e—sata àlike!
\q1
\v 22 Ie amy zao, apoho ty fanivetiveañe,
\q1 hera ho fihineñe o ­tali-randra’ areoo,
\q1 fa tsinanoko amy \nd Talè\nd*, \nd Iehovà’\nd* i Màroy
\q1 te fa tsinè ty fandro­tsahañe i tane iabiy.
\q1
\v 23 Mijanjiña naho tsendreño ty feoko;
\q1 haoño vaho janjiño o entakoo.
\q1
\v 24 Mitrabake nainai’e hao ty mpitongy?
\q1 ho troboe’e naho ho fantaña’e
\q1 nainai’e hao i taney?
\q1
\v 25 Ie fa nampirae’e i taney,
\q1 tsy handraraha’e vañemba\f + \fr 28:25 \ft Heb: kètsake\f* hao
\q1 naho amitseza’e vihinja\f + \fr 28:25 \ft Heb: kamone\f*?
\q1 Tongise’e am-piriritañe ty vare-bolè\f + \fr 28:25 \ft Heb: kità\f*,
\q1 le an-toe’e eo ty vare-horodè\f + \fr 28:25 \ft Heb: sehorà\f*,
\q1 vaho añ’olotse ey ty kosemete\f + \fr 28:25 \ft Kosemete: karazam-bare-bolè\f*.
\q1
\v 26 Amy t’ie anareko hisafiry,
\q1 mañòke aze t’i Andrianañahare’e.
\q1
\v 27 Tsy lisanem-baoñe ty vañemba,
\q1 tsy aodiñ’ an-daròn-tsarete ty vihinja,
\q1 fe kimokimohen-doda ty vañemba
\q1 naho lisaneñ’ akalo ty vihinja.
\q1
\v 28 Demoheñe ty vare-bolè hanoañe mofo,
\q1 fa tsy lisaneñe nainai’e,
\q1 eo ty mandialia aze an-tsarete
\q1 reketse soavala ambone’e eo,
\q1 fe tsy hotomomohe’e.
\q1
\v 29 Boak’ am’ \nd Iehovà’\nd* i Màroy ka zay,
\q1 miambake ty fanoroa’e,
\q1 tsy amañ’ohatse ty hihi’e.
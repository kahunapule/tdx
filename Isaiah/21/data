\c 21
\q1
\v 1 Ty entañe ty amy ­fatram-bei’ i riakeiy:
\q1 Manahake ty famaoha’ o tio-bey tatimoo,
\q1 ie miboak’ an-dratraratra
\q1 hirik’ an-tane mampangebahebak’ añe.
\q1
\v 2 Naboak’ amako ty aroñaroñe
\q1 mampioremeñe:
\q1 Ty mpamañahy mamañahy,
\q1 ty mpamaoke mamaoke.
\q1 Mionjona ry Elame!
\q1 Miarikoboña, ry Maday!
\q1 Fa hene nampitsiñeko
\q1 o fiselekaiñañeo.
\q1
\v 3 Aa le mikoritoke avao ty vaniako;
\q1 mamihiñe ahy ty fitsongoañe,
\q1 manahake ty fitsongon’ ampela mañèñe; mikoretse raho le tsy mahatsanoñe,
\q1 miroreke tsy mahafañente.
\q1
\v 4 Mifejofejo ty troko;
\q1 mampirevendreveñ’ahiko ty tahotse;
\q1 nivalike ho fineveneverañe
\q1 i palipalitsieñe nisalalaeko.
\q1
\v 5 Nihalankañeñe i fandambañañey,
\q1 nalamake i tihiy, nikama naho ninoñe;
\q1 Miongaha ry roandriañeo,
\q1 hosoro o fikalan-defoñeo.
\q1
\v 6 Fa zao ty nafè’ i \nd Talè\nd* amako:
\q1 Akia, ajadoño ty mpijilo;
\q1 adono hitalily ze talake’e.
\q1
\v 7 Nahaisake firimboñañe re
\q1 reketse mpiningi-tsoavala ki-roe roe, mpijòm-borìke
\q1 naho mpitoboke an-drameva;
\q1 mitsendreñe amy zao re, mitsatsike.
\q1
\v 8 Nikaikaihe’e hoe liona: O \nd talè\nd*,
\q1 Mitolom-pijagarodoñe am-pitala­kesañ’ abo atoy raho te handro,
\q1 le mijohañe am-pijilovako ey te haleñe.
\q1
\v 9 Heheke ondaty lia-raikeo,
\q1 mpiningi-tsoavala kiroe-roe.
\q1 Manoiñe ka re manao ty hoe:
\q1 Rotsake, Rotsake t’i Bavele;
\q1 fonga nivolentsa an-tane eo
\q1 o saren-drahare’eo.
\q1
\v 10 O ry linisakoo, ry anako
\q1 an-toem-pamofohakoo,
\q1 Hampahafohineko anahareo o raha
\q1 tsinanoko am’ \nd Iehovà\nd*’ i maroio,
\q1 i Andrianañahare’ Israeley.
\q1
\v 11 Ty entañe ty amy Domà\f + \fr 21:11  \ft Doma: tondrahen-jono\f*:
\q1 Mikoike amako ty boak’e Seire\f + \fr 21:11  \ft Seire: volovoloe; ose; kokolampa; tio-bey\f*:
\q1 O mpigaritseo, manao akore i haleñey?
\q1 O mpijiloo, akore ty haleñe toy?
\q1
\v 12 Hoe i mpigaritsey:
\q1 Hiporea’ ty maraindray,
\q1 fa ho avy ka ty haleñe—
\q1 ihe hañontane le mañontanea;
\q1 mibaliha indraike!
\q1
\v 13 Ty entañe ho amy Arabe\f + \fr 21:13  \ft Arabe: hariva; liolio; koake\f*:
\q1 Amo rongo-matahe’ i Arabeo
\q1 ty hitobea’ areo
\q1 ry mpivorontsa’ i Dedaneo\f + \fr 21:13  \ft Dedane: ty araña’e; firañetañe; mpizaka\f*.
\q1
\v 14 Ry mpimone’ i Temao\f + \fr 21:14  \ft Tema: hatea; fahafonirañe; heneke\f*,
\q1 anjotsò rano i taliñiereñey;
\q1 Salakao ama’ ­mahakama
\q1 o nivoratsakeo.
\q1
\v 15 Ie nilaisa’ iareo o fibarao,
\q1 i mesolava napotsoañey, naho
\q1 i fale nibitsokey, vaho
\q1 ty fanindria’ i aliy.
\q1
\v 16 Fa zao ty nafè’ i \nd Talè\nd* amako:
\q1 Añate ty taoñe raike,
\q1 ami’ty fañiaham-pikarama,
\q1 le ho hene modo ty enge’ i Kedare\f + \fr 21:16  \ft Kedare: hainte’e; fandalañe, hontoke\f*.
\q1
\v 17 Le tsy ho ampeampe ty sengaha’
\q1 o mpitàm-paleo,
\q1 o lahilahy manjofake amo ana-Kedareoo;
\q1 fa zay ty nitsara’ \nd Iehovà\nd*,
\q1 Andrianañahare’ Israele.
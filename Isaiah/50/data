\c 50
\q1
\v 1 Hoe t’\nd Iehovà\nd*:
\q1 Aia ty takelam-panarahañe
\q1 naneseako an-drene’ areo?
\q1 Ia amo mpampisongo amakoo
\q1 ty nandetahako anahareo?
\q1 Toe niletahañe ty amo tahi’ areoo,
\q1 vaho o fiolà’ areoo
\q1 ty naneseañe ty rene’ areo.
\q1
\v 2 Akore te tsy teo ty ondaty,
\q1 te zaho nimb’eo?
\q1 Ie nikaike, tsy teo ty ho nanoiñe?
\q1 Bory hao ty sirako tsy hahafijebañe?
\q1 Aa vaho po-kaozarañe hao raho
\q1 tsy haharombake?
\q1 Heheke maiheko i riakey te endahako; anoeko ratraratra o sakao;
\q1 mantiñe o fia’eo kanao tsy an-drano,
\q1 mate’ ty arandrano.
\q1
\v 3 Sikinako mainte o likerañeo,
\q1 añombeako gony ho saroñe.
\q1
\v 4 Fa natolo’ i \nd Talè\nd*, \nd Iehovà\nd* ahiko
\q1 ty famele’ o nanàrañeo,
\q1 hampanintsiñako an-drehake
\q1 o mondetseo;
\q1 barakakaofe’e boa-maraiñe
\q1 tsekafe’e o sofikoo
\q1 hitsanoñe hoe t’ie mpioke.
\q1
\v 5 Fa nisokafe’ i \nd Talè\nd*, \nd Iehovà\nd* o sofikoo,
\q1 le tsy nanjehatse, tsy niamboho.
\q1
\v 6 Natoloko amo mpandafao ty lambosiko,
\q1 naho amo mpañono-boloo ty fifiko; tsy naetako ami’ty ònjitse naho
\q1 ami’ty rora ty tareheko.
\q1
\v 7 Hañolotse ahy t’i \nd Talè\nd*, \nd Iehovà\nd*,
\q1 aa le tsy nisalatse;
\q1 nampigañeko hoe vato-paike ty tareheko,
\q1 le fantako te tsy ho meñatse;
\q1
\v 8 fa marine ao i Mpañatò ahikoy.
\q1 Ia ty hifañotake amako?
\q1 Antao songa hiongake;
\q1 Ia ty rafelahiko?
\q1 Angao re hitotoke amako.
\q1
\v 9 I \nd Talè\nd*, \nd Iehovà\nd* ro mpañolotse ahy;
\q1 ia ka ty hamatse ahy?
\q1 Fonga hihamodo hoe tsirodea; ho vazañem-pizara.
\q1
\v 10 Ia ama’ areo ty mañeveñe am’ \nd Iehovà\nd*,
\q1 naho mañorike ty feo’ i mpitoro’ey?
\q1 Aa ndra t’ie mañavelo añ’ieñe
\q1 ie tsy aman-kazavàñe,
\q1 le hiatoa’e ty tahina’ \nd Iehovà\nd*,
\q1 vaho hirampia’e t’i Andrianañahare’e.
\q1
\v 11 O ry mpamiañe afoo,
\q1 o mpisikiñe vaen-afoo,
\q1 mandià amo lebaleban’ afo’ areoo,
\q1 amo vaen’afo niviañe’ areoo.
\q1 zao ty hizò anahareo an-tañako
\q1 t’ie handre an-anahelo.
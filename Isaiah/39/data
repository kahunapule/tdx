\c 39
\p
\v 1 Ie amy zay, nampañitrike taratasy naho ravoravo am’ Iekizkia t’i Merodak-baladane\f + \fr 39:1 \ft Merodake: soloho mafaitse; \f* ana’ i Baladane\f + \fr 39:1 \ft Baladane: tsy aman-jaka; Bel: Tale\f*, mpanjaka’ i Bavele; amy te jinanji’e t’ie natindry vaho nibodañe.
\v 2 Nifale t’Iekizkia vaho natoro’e iareo ty trañom-bara’e, ty volafoty, ty volamena, naho o fampafiriañeo, i menake sarotsey naho i trañom-pikalaña’e iabiy naho ze hene nioniñe amo vara’eo; tsy añ’anjomba’e ao ndra am-pifehea’e iaby ty tsy natoro’e.
\v 3 Aa le niheo mb’ am’ Iekizkia mb’eo t’Iesaià nanao ty hoe: Ino ty nisaontsia’ indaty rey? Le aia ty nihirifa’ iareo te nimb’ ama’o? Le hoe t’Iekizkia: Boak’ am-pifelehañe tsietoitane añe t’ie nimb’ amako mb’ etoy; hirike e Bavele añe.
\v 4 Le hoe re: Ino ty niisa’ iareo añ’anjomba’o ao? Nanoiñe ty hoe t’Iekizkia: Fonga niisa’ iereo ze añ’anjombako ao, tsy amo varakoo ty tsy nitoroako.
\v 5 Aa le hoe t’Iesaià am’ Iekizkia: Janjiño ty tsara’ \nd Iehovà\nd*’\nd* i Màroy:
\p
\v 6 Toe ho avy ty andro, te hendeseñe mb’e Bavele mb’eo ze he’e añ’ anjomba’o ao naho o vara nahajan-droae’o ho ami’ty andro toio, leo raike tsy hapoke, hoe t’\nd Iehovà\nd*.
\v 7 Le o anake hiboak’ ama’oo, o hasama’oo, ro hasese mb’eo ho vositse añ’ anjombam-panjaka’ i Bavele ao.
\p
\v 8 Le hoe ty natoi’ Iekizkia am’ Iesaià: Soa i tsara’ \nd Iehovà\nd* nisaon­tsie’oy, ie nañereñere ty hoe; Amy te hanjo fierañerañañe naho havañonan-draho amo androkoo.
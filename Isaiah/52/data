\c 52
\q1
\v 1 Mivañona, mivañona,
\q1 aombeo ty haozara’o ry Tsione;
\q1 sikino o saro’o fanjàkao,
\q1 ry Ierosalaime, rova miavakeo;
\q1 fa tsy himoak’ ama’o ka henane zao
\q1 o tsy nisavatseo naho o tsy malioo.
\q1
\v 2 Ahifikifiho o debokeo;
\q1 miongaha, miambesara, r’Ierosalaime;
\q1 mibalaha amo taly am-bozo’oo,
\q1 ry anak’ ampela’ i Tsione mirohio.
\q1
\v 3 Hoe t’\nd Iehovà\nd*;
\q1 Ie naletake tsy amam-bili’e;
\q1 vaho tsy drala t’ie hijebañañe.
\q1
\v 4 Fa hoe t’i \nd Talè\nd*, \nd Iehovà\nd*:
\q1 Nañavelo mb’e Mitsraime mb’eo
\q1 heike ondatiko taoloo, nitaveañe añe;
\q1 vaho finorekeke’ o nte-Asoreo
\q1 tsy aman-dengo’e.
\q1
\v 5 Aa inoñe arè ty hanoeko atoy,
\q1 hoe t’\nd Iehovà\nd*, kanao nasese mb’eo
\q1 tsy amam-bili’e ondatikoo?
\q1 Mangolalaike o mpifele’ iareoo,
\q1 hoe t’\nd Iehovà\nd*,
\q1 vaho nainai’e terateraeñe
\q1 ty añarako\f + \fr 52:5  \ft Sab 74:10, 74:18, Avo 20:7, Its 5:11\f*, toe lomoñandro.
\q1
\v 6 Aa le hahafohiñe ty añarako ondatikoo;
\q1 vaho ho fohi’ iareo amy andro zay,
\q1 te Zaho ty manao ty hoe: Intoy raho.
\q1
\v 7 Fanjaka amo haboañeo
\q1 o fandiam-pañitrike talily soao,
\q1 ty mitsey fierañerañañe,
\q1 ty mitaroñe entan-tsoa,
\q1 ty mikoike fandrombahañe
\q1 vaho manao amy Tsione ty hoe:
\q1 Mifehe t’i Andrianañahare’o.
\q1
\v 8 Inao ty mpijilo’ areo! Mampipoña-peo, mitrao-pisaboañe;
\q1 fa ho isam-pihaino’ iareo ty fibaliha’ \nd Iehovà\nd* mb’e Tsione ao.
\q1
\v 9 Mipoñafa an-drebeke,
\q1 miredoña an-tsabo,
\q1 ry tanan-taolo’ Ierosalaime;
\q1 fa nañohò ondati’eo t’\nd Iehovà\nd*,
\q1 jineba’e t’Ierosalaime.
\q1
\v 10 Hinalo’ \nd Iehovà\nd* ty fità’e masiñe
\q1 am-pihaino’ o kilakila’ ndatio;
\q1 vaho hahaoniñe ty fandrombahan’
\q1 Añaharen-tika o añ’olo-ty tane toy iabio.
\q1
\v 11 Miavota, Miengà, miakara boak’ ao,
\q1 ko mitsapa raha maleotse;
\q1 miakara boak’ añivo’e ao,
\q1 miliova, ry mpinday o harao’ \nd Iehovà\nd*o.
\q1
\v 12 Tsy halisa hiavotse nahareo,
\q1 naho tsy hivoratsake mb’eo;
\q1 amy te hiaolo anahareo t’\nd Iehovà\nd*
\q1 vaho hivoly anahareo
\q1 t’i Andrianañahare’ Israele.
\q1
\v 13 Ingo, hiraorao i mpitorokoy,
\q1 hongaheñe naho honjoneñe
\q1 mb’andindiñe añe.
\q1
\v 14 Manahake te nimaro ty nitoritotse ty ama’o— ie dinemoke i lahara’ey,
\q1 hoe tsy ondaty, naho ty fañova’e
\q1 hoe tsy ana’ondaty—
\q1
\v 15 ie henaneo ro hampi­tsekake fifeheañe maro,
\q1 mijomohòñe ama’e o mpanjakao;
\q1 amy te ho isa’ iareo
\q1 o mboe tsy nitalilañeo,
\q1 vaho ho oni’ iareo o mboe
\q1 tsy jinanji’iareo.
\q1
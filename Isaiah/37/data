\c 37
\p
\v 1 Aa ie nahajanjiñe zay t’Iekiz­kia, le rinia’e o siki’eo naho nisaron-gony vaho nimoak’ añ’an­jomba’ \nd Iehovà\nd* ao.
\v 2 Nirahe’e mb’am’ Iesaià mpitoky ana’ i Amotse amy zao t’i Eliakime mpifeleke i anjombay, naho i Sebnà mpanokitse naho o zokem-pisoroñeo songa nisaron-gony.
\v 3 Le hoe ty enta’ iareo ama’e: Hoe t’Iekizkia: Androm-poheke naho trevoke vaho teratera ty andro toy; fa antitotse ho samake o ajajao fe tsy eo ty haozarañe hahatoly.
\v 4 He ho janjiñe’ \nd Iehovà\nd* Andrianañahare’o o saontsi’ i Rabsakè nañiraham-panjaka’ i Asore tale’eo hanigike an’ Andrianañahare veloñe, vaho hendaha’ \nd Iehovà\nd* Andrianañahare’o i saontsy jinanji’ey; ehe mihalalia ho amy ze sehanga’e mbe eo.
\v 5 Aa le nivo­trak’ am’ Iesaià eo o mpitoro’ Iekizkiao.
\v 6 Le hoe t’Iesaià am’ iareo: Zao ty ho saontsie’ areo amy tale’ areoy: Hoe ty nafè’ \nd Iehovà\nd*: ko hembañ’ amo entañe jinanji’oo, amo niteratera’ o mpitoro’ i Mpanjaka’ i Asoreo Ahikoo.
\v 7 Inao te hajoko ama’e ty fañahy, le hijanjiñe tolom-boetse naho himpoly an-tane’e añe vaho hampikorovoheko am-pibara an-tane’e ao.
\p
\v 8 Aa le nibalike mb’eo t’i Rabsakè, vaho zoe’e nifañotake amy Libnà\f + \fr 37:8 \ft Libnà; foty, mangarahara\f* ty mpanjaka’ i Asore, fa tsinano’e t’ie nienga i Lakise.
\v 9 Le hoe ty jinanji’e ty amy Tirhakà\f + \fr 37:9 \ft Tirhakà: mpandohy; mpañontane; mpisamba derañe\f*, mpanjaka’ i Kose, Miavotse mb’etoa re hialy ama’o. Ie jinanji’e zay le nañitrike am’ Iekizkia ty hoe:
\v 10 Ty hoe ty ho saontsie’ areo am’ Iekizkia mpanjaka’ Iehodà: Asoao tsy henga’o hanigìke azo t’i Andrianañahare iatoa’o,  hanao ty hoe: Tsy hatolo­tse am-pitàm-panjaka’ i Asore t’Ierosalaime.
\v 11 Inao, tsy jinanji’o hao ty nanoa’ o mpanjaka’ i Asoreo amo hene taneo? ie nampangotomomohe’e; aa havo­tsotse hao nahareo?
\v 12 Fa rinomban-drahare’e hao o rinotsan-droaekoo: i Gozane\f + \fr 37:12 \ft Gozane: volon’añondry; fiandrazañe; \f* naho i Harane\f + \fr 37:12 \ft Harane: Tane am-bohibohitse\f*, naho i Retsefe\f + \fr 37:12 \ft Retsefe: solike an-dalañe; vae mibelabela\f* vaho o ana’ i Edene\f + \fr 37:12 \ft Edene: fivaraneahañe; hafaleañe\f* e Telasareo\f + \fr 37:12 \ft Telasare: tavaneñe mb’eo; mamotry\f*?
\v 13 Aia ty mpanjaka’ i Kamàte naho ty mpanjaka’ i Arpade naho ty mpanjakan-drova’ i Sefarvaime, ty a i Henà vaho Ivà?
\p
\v 14 Aa ie rinambe’ Iekizkià i taratasy am-pità’ o nampihitrifeñeoy naho vinaki’e; le nionjomb’ añ’ anjomba’ \nd Iehovà\nd* mb’eo t’Iekizkia, vaho vinela’e añatrefa’ \nd Iehovà\nd*.
\v 15 Nihalaly am’ \nd Iehovà\nd* t’Iekizkia ami’ty hoe:
\v 16 Ry \nd Iehovà\nd*’ i Màroy, Andrianañahare’ Israele, mpiambesatse ambone’ o kerobeo; Ihe ro Andrianañahare, Ihe avao, amy ze kila fifeleha’ ty tane toy; ry Andrianamboats’ i likerañey naho ty tane toy.
\v 17 Atokilaño ty ravembia’o ry \nd Iehovà\nd* naho janjiño; abolanaho o fihaino’oo ry \nd Iehovà\nd* vaho vazohò; inao ze hene enta’ i Senkeribe, nahitri’e hañinje an’ Andrianañahare veloñe.
\v 18 O ry \nd Iehovà\nd*, Toe fonga nampangoakoahe’ o mpanjaka’ i Asoreo o fifeheañeo naho o tane’ iareoo,
\v 19 vaho naretsa’ iareo añ’afo ao o ndrahare’ iareoo amy t’ie tsy Andrianañahare, fa sata-pità’ ondaty, hatae naho vato; aa le finongo’e.
\v 20 Ie henaneo ry \nd Iehovà\nd* Andria­nañahare’ay, rombaho am-pità’e zahay, soa te ho fohi’ ze kila fifeleha’ ty tane toy te Ihe ro \nd Iehovà\nd*, Ihe avao.
\p
\v 21 Aa le nahitri’ Iesaià ana’ i Amotse am’ Iekizkia ty hoe: Hoe ty nafè’ \nd Iehovà\nd*, Andrianañahare’ Israele: Amy te ihe ro nihalaly amako ty amy Senkeribe mpanjaka’ i Asore,
\v 22 le hoe ty tsara nafè’ \nd Iehovà\nd* ama’e:
\q1 Fa nanirika azo i anak’ ampela’ i Tsioney,
\q1 nitohafa’e an-drabioñe;
\q1 vaho nikofikofi-doha amboho’o ao
\q1 i anak’ ampela’ Ierosalaimey.
\q1
\v 23 Ia ty sinigì’o naho tineratera’o?
\q1 Ia ty nañonjona’o feo?
\q1 Toe nampiandrae’o mañambone ey
\q1 o maso’oo, hiatreatrea’o
\q1 t’i Masi’ Israele!
\q1
\v 24 O mpitoro’oo ty nañamavoa’o
\q1 i \nd Talè\nd*, ami’ty hoe:
\q1 Amo hatsifotofoton-tsaretekoo
\q1 ty nitroarako ankaboa’ o vohitseo,
\q1 an-tsifitsifi’ i Lebanone ao;
\q1 fonga finirako ze mendoraveñe abo;
\q1 naho ze akao soa;
\q1 nizilihako i haboañe lavitse ama’ey,
\q1 ty ala-vondro an-goloboñe kobokara.
\q1
\v 25 Nihaly raho vaho ninon-drano,
\q1 le ami’ty lelam-pandiako ty nañamaihako ze hene saka’ i Mitsraime.
\q1
\v 26 Mboe tsy jinanji’o hao?
\q1 Tsietoimoneñe zay ty nisafiriako
\q1 taolo añe t’ie naereñereko;
\q1 ie o tafetetse henaneo;
\q1 te hafotetse ho kivotrevotre mangoakoake o rova nifatrareñeo.
\q1
\v 27 Aa le ni-kede ozatse o mpimone’eo,
\q1 niampoheke vaho nisalatse,
\q1 nanahake ty ahetse an-kivoke ey,
\q1 hoe rongoñe antsetra,
\q1 hoe ahetse ambone anjomba,
\q1 mae t’ie mbe tsy matoe.
\q1
\v 28 Fe apotako o fiambesa’oo, naho
\q1 o fiavota’oo,
\q1 o fimoaha’oo vaho
\q1 o famantsiña’o amakoo.
\q1
\v 29 Aa kanao nitazataza’o,
\q1 naho nañambone mb’amo
\q1 sofiko toañe ty korà’o,
\q1 le hanoeko am-piantsoña’o ao
\q1 ty porengoko,
\q1 naho am-pivimbi’o ty laboridiko,
\q1 vaho hampolieko mb’amy lalañe
\q1 nomba’o mb’etoañey.
\q1
\v 30 Le zao ty ho viloñe ama’o:
\q1 hikama o raha mitiry avao nahareo
\q1 ami’ty taoñe toy;
\q1 le ze mijirike ama’e
\q1 ami’ty taom-paharoe;
\q1 le mitongisa ami’ty taom-pahatelo naho manataha, amboleo valoboke
\q1 vaho ikamao ty voka’e.
\q1
\v 31 Le hamahatse mañambane ty hengaha’ i anjomba’ Iehodày ,
\q1 vaho hamoa mañambone.
\q1
\v 32 Fa boake Ierosalaime ao
\q1 ty hiavota’ ty honka’e
\q1 vaho hirik’ am-bohi-Tsione
\q1 o mahafibotàfotseo;
\q1 ho henefe’ ty fahimbaña’
\q1 \nd Iehovà\nd*’ i Màroy.
\q1
\v 33 Aa le hoe t’\nd Iehovà\nd* ty amy
\q1 Mpanjaka’ i Asorey:
\q1 tsy himoake an-drova atoy re,
\q1 ndra hitifitse ana-pale,
\q1 tsy hiatrefa’e am-pikalañe
\q1 ndra hampitoabora’e votren-tane.
\q1
\v 34 I lalañe nomba’e mb’etoañey,
\q1 ty himpolia’e mb’eo,
\q1 tsy himoake ami’ty rova toy re, hoe t’\nd Iehovà\nd*
\q1
\v 35 Fa harovako naho ho rombaheko
\q1 ty amako ty rova toy,
\q1 vaho ty amy mpitoroko Davidey.
\p
\v 36 Aa le nionjom-beo ty anjeli’ \nd Iehovà\nd* nanjamañe ty Rai-hetse-tsi-valo-ale-tsi-lime arivo an-tobe’ o nte-Asoreo; le ie nivañoñe maraindray t’indaty, hehe te fonga nidondom-pate ty ey.
\v 37 Niavotse amy zao t’i Senkeribe mpanjaka’ i Asore, nimpoly vaho nitoboke e Ninevèy ao.
\v 38 Le teo t’ie niloloke añ’ anjomba’ i Nisroke\f + \fr 37:38 \ft Nisroke: aly; vente’e; sigike; marefo\f* ndrahare’e ao, te namatsik’ aze am-pibara ty Adrameleke\f + \fr 37:38 \ft Adrameleke: sarimbo; engeñe\f* naho i Sarezere\f + \fr 37:38 \ft Sarezere: roandriañ’afo; mpamandroñe \f* ana’e vaho nifiotse mb’ an-tane Ararate\f + \fr 37:38 \ft Ararate: ozoñe mampititititike\f* añe. I Esar-kadone\f + \fr 37:38 \ft Esar-kadone: mpandrebake; hafaleañe; \f* ana’e ty nandimbe aze ho mpifeleke.
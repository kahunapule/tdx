\c 22
\q1
\v 1 Ty nibangoeñe i Vavatanem-
\q1 Pahaoniñañey:
\q1 Ino ty maniloke azo henaneo gea,
\q1 t’ie miañambone mb’an-tafo
\q1 mb’eo iaby!
\q1
\v 2 Atsa-koràke irehe,
\q1 Ty rova mivalitsikotake,
\q1 ty positse mirebeke tia!
\q1 Toe tsy zinamam-pibara
\q1 o nibaibay ama’ areoo,
\q1 tsy nitsingoro an-kotakotake!
\q1
\v 3 Fonga nitrao-­pivoratsake ty mpifehe’ areo, f’ie tsinepake tsy am-pale,
\q1 hene miharo-rohy ze ­nitendreke
\q1 ndra te niherereake añe.
\q1
\v 4 Aa le hoe iraho, Aviho amako o fihaino’oo; apoho hangololoike ty tañy;
\q1 ko imanea’o hohò, ty amy fandrotsahañe
\q1 i anak’ampela’ ondatikooy.
\q1
\v 5 Fa ho andron-kankàñe,
\q1 fandialiañe naho ampoheke,
\q1 am-bavatanem-Pahoniñañe ao
\q1 boak’ amy \nd Talè\nd* \nd Iehovà\nd*’ i Màroy;
\q1 ty fandrotsahan-kijoly,
\q1 vaho ty fikaikaihañe o vohitseo.
\q1
\v 6 Nitintiñe i trañon’ana-paley t’i Elame
\q1 reketse sarete naho ondaty
\q1 naho mpiningi-tsoavala,
\q1 vaho nañafake i sarom-pikalan-
\q1 defoñey t’i Kire\f + \fr 22:6 \ft Kire: rova, kijoly, fivory\f*.
\q1
\v 7 Ho tondroke te ho tsitsike sarete
\q1 o vavatane’ areo fanjàkao,
\q1 vaho hilahatse an-dalam-bey eo
\q1 o mpiningi-tsoavalao.
\q1
\v 8 Hinalo’e ty saro’ Iehodà.
\q1 Nitolihe’o amy andro zay ­
\q1 o fialiañe añ’anjomban’alao;
\q1
\v 9 Nisamba’ areo o jeba’e an-drova’ i Davideo t’ie maro; vaho nitoha rano
\q1 añ’antara ambane ey nahareo.
\q1
\v 10 Nivolilie’ areo o anjomba’ Ierosalaimeo,
\q1 vaho nakoroma’ areo ty anjomba ila’e
\q1 hanosohañe i kijoliy.
\q1
\v 11 Nandranjia’ areo talaha añivo’ i kijoly roe rey hitañe ty rano’ i antara antetsey—fe tsy niatoa’ areo i namboats’azey,
\q1 tsy nihaoñe’ areo i nisafiry aze haehaey.
\q1
\v 12 Amy andro zay nikoike fangololoihañe, naho fandalàñe, t’i \nd Talè\nd*,
\q1 \nd Iehovà\nd*’ i Màroy,
\q1 naho fampikovohan-doha,
\q1 vaho fisikinan-gony;
\q1
\v 13 Te mone: rebeke naho hafaleañe,
\q1 tombok’añombe
\q1 naho fandentàñ’ añondry,
\q1 fikamàn-kena naho finoman-divay:
\q1 Antao hikama naho hinoñe,
\q1 ke ho mate maray!
\q1
\v 14 Aa le naboa’ \nd Iehovà\nd*’ i Màroy
\q1 an-tsofiko ao ty hoe~:
\q1 Toe tsy amam-­pañeferañe i hakeo zay
\q1 ampara’ t’ie mihomake,
\q1 hoe t’i \nd Talè\nd*, \nd Iehovà\nd*’ i Màroy.
\q1
\v 15 Hoe t’i \nd Talè\nd*, \nd Iehovà\nd*’ i Màroy:
\q1 Akia mb’amy mpamandroñey,
\q1 mb’amy Sebnà\f + \fr 22:15 \ft Sebna: i mitofay; i am-pandrohizañey\f*, mpifehe’ i trañoy mb’eo:
\q1
\v 16 Ino ty zo’o atoy?
\q1 Ia o azo atoio,
\q1 te nihalia’o kibory etoa ho am-bata’o,
\q1 ie andavaha’o lonake an-kaboañe ey,
\q1 naho kaokaohe’o ho azo
\q1 ty fimoneña’o an-damilamy ao?
\q1
\v 17 Inao! havokovoko’ \nd Iehovà\nd*
\q1 am-pivokovokoam-panalolahy añe irehe;
\q1 eka ho gore’e an-jitse,
\q1
\v 18 havarimbari’e vaho havoeboe’e
\q1 hoe labole mb’an-tane miratraratra añe;
\q1 añe ty hihomaha’o,
\q1 ho añe ka o sareten’ enge’oo,
\q1 ty hasalarañ’ anjomban-\nd talè\nd*’o tia.
\q1
\v 19 Ho roaheko irehe tsy ho an-toe’o,
\q1 le hafotsako ho ambanen-tsaranga’o ao.
\q1
\v 20 Ho tondroke amy andro zay te
\q1 ho kanjieko t’i Eliakime\f + \fr 22:20 \ft Eliakime: fiheren-kovelo’ i A’hare\f*
\q1 ana’ i Hilkià\f + \fr 22:20 \ft Hilkia: Anjarako t’i Andrianañahare\f*, mpitoroko.
\q1
\v 21 Le haombeako ty sarimbo’o,
\q1 hadiako ama’e ty sadia’o,
\q1 vaho hapoko am-pità’e eo i nifelehe’oy;
\q1 ie ty ho rae’ o mpimone’ Ierosalaimeo,
\q1 naho i anjomba’ Iehodày.
\q1
\v 22 Hanoeko an-tsoro’eo i lahin-dakilèn’ anjomba’ i Davidey;
\q1 ie manokake, tsy eo ty handrindry;
\q1 ie mandrindriñe tsy eo ty hanokake.
\q1
\v 23 Haoreko hoe fàntake an-toe’e mafe eo;
\q1 ie ty ho fiambesam-bolonahetse
\q1 añ’anjomban-drae’e ao.
\q1
\v 24 Le hasampe’ iareo ama’e iaby
\q1 ty engen-anjomban-drae’e,
\q1 o tariratseo naho o tamingañeo,
\q1 ze fonga anam-pitiheke naho
\q1 ze hene fitovy naho o sajoao.
\q1
\v 25 Amy andro añe zay, hoe t’\nd Iehovà\nd*’ i Màroy,
\q1 le hitrànkañe i fantake nazitse
\q1 an-toe’e mafey,
\q1 hipoñake le hideboñe,
\q1 vaho hipitsoke ama’e o kilankañe
\q1 tama’eo; fa nitsara t’\nd Iehovà\nd*.
\c 14
\q1
\v 1 Aa ie tretreze’ \nd Iehovà\nd* t’Iakobe,
\q1 naho joboñe’e t’Israele, vaho
\q1 hampimoneñe’e an-tane’ iareo eo;
\q1 le hirekets’ am’ iereo ty renetane,
\q1 hipitek’ amy anjomba’ Iakobey.
\q1 2 Ho rambese’ o kilakila’ ndatio
\q1 naho hasese’iareo mb’an-toe’ iareo mb’eo;
\q1 ie ho fanaña’ i anjomba’ Israeley
\q1 ho mpitoroñe lahy naho ampela
\q1 an-tane’ \nd Iehovà\nd* ao;
\q1 naho ho tsepahe’iareo
\q1 o namahotse iareoo;
\q1 vaho ho fehè’ iareo ­ o namorekeke iareoo.
\q1 3 Ho tendreke amy andro hampanintsiña’ \nd Iehovà\nd* anahareo amo fioremeña’ areoo,
\q1 naho amo haorea’ areoo,
\q1 naho amo fitromahañe
\q1 namorekekeañe anahareoo,
\q1 4 T’ie ho ente’ areo amy mpanjaka’
\q1 i Baveley añe ty tafatoño toy,
\q1 ami’ty hoe:
\q1 akore te nijihetse i mpamorekekey!
\q1 naho nipendreñe i fidabadoañey!
\q1 5 Fa pinoza’ \nd Iehovà\nd* ty fitoño’
\q1 o lo-tserekeo, ty kobai’ o mpifeheo,
\q1
\v 6 I nitolom-pamofoke ondatio
\q1 ami’ty haboseha’ey,
\q1 i nameleke ondatio ami’ty haviñera’e
\q1 an-tsarerake tsy nimete kalañeñey.
\q1
\v 7 Manintsiñe iaby ty tane toy,
\q1 vaho mitsiñe;
\q1 ie ampipoñafan-tsabo.
\q1
\v 8 Eka mirebeke ty ama’o o sohihio,
\q1 naho o mendorave’ i Lebanoneo:
\q1 Kanao nazevoñ’ ambane rehe,
\q1 tsy mitroatse ama’ay ty mpamira.
\q1
\v 9 Mangetseketseke ty ama’o
\q1 ty tsikeokeoke
\q1 hifanalaka ama’o amy figodaña’oy;
\q1 ampibarakaofe’e ty ama’o o angatseo,
\q1 o nifeleke tan-tane atoio;
\q1 songa miongake amo fiambesa’eo
\q1 o mpanjakam-pifeheañeo.
\q1
\v 10 Songa mifañontane ama’e
\q1 manao ty hoe:
\q1 Toe maleme manahake anay rehe !
\q1 Ihe hambañe ama’ay !
\q1
\v 11 Fa nazotso mb’an-tsikeokeoke
\q1 mb’atoy rehe,
\q1 reketse ty fikoraha’ o karara’oo;
\q1 Nalamake ambane’o ao o oletseo,
\q1 vaho mañohoñe azo o kànkañeo.
\q1
\v 12 Akore ty nideboña’o boak’
\q1 andikerañey, ry vasian-kandro,
\q1 ana’ ty fanjirik’andro !
\q1 Finira mb’an-tane,
\q1 ihe nimpamotsake o fifeheañeo.
\q1
\v 13 Nanoe’o an-tro’o ao ty hoe :
\q1 Hionjoñe mb’andikerañe mb’eo raho,
\q1 ambone’ o vasian’ Añahareo
\q1 ty hañonjonako ty fiambesako,
\q1 vaho hiambesatse am-bohim-pivory eo, amo ila’e avaratseo;
\q1
\v 14 Hionjoñe ambonen-dikera’
\q1 o rahoñeo raho,
\q1 hihambañako amy Abo-Tia.
\q1
\v 15 Te mone hazotso
\q1 mb’an-tsikeokeoke ao rehe,
\q1 pak’am-para’ i halale’ i koboñeiy.
\q1
\v 16 Hisamb’ azo o hahaisake azoo,
\q1 hañarahara ty hoe: Itiañe hao indaty
\q1 nampiezeñezeñe ty tane toiy,
\q1 i ­nampihondrahondra o fifeheañeoy;
\q1
\v 17 Ty nanao ty tane toy ho ratraratra,
\q1 naho nandrotsake o rova’eo;
\q1 vaho tsy nanokake ty vala-bei’e
\q1 himpolia’ o narohi’eo?
\q1
\v 18 Songa mirotse ami’ty enge’e
\q1 o mpanjaka’ o fifeheañeoo, ie iabikey,
\q1 sindre an-kibori’e ao.
\q1
\v 19 F’ihe ka, ro navokovoko boak’
\q1 an-kibori’o ao hoe tsampañe tiva,
\q1 an-tsaro’ ty vinono, tinomboke fibara,
\q1 mihotrake mb’amo vato an-koboñeo
\q1 hoe lolo linialiam-pandia.
\q1
\v 20 Tsy hitrao-pileveñe am’ iereo,
\q1 amy te narotsa’o ty tane’o
\q1 vaho zinama’o ondati’oo;
\q1 toe tsy ho tiahieñe ka
\q1 ty tarira’ o lo-tserekeo.
\q1
\v 21 Mihentseña hanjamañe o ana’eo
\q1 ty amo hakeon-droae’ iareoo;
\q1 tsy mone hitroatse
\q1 hitavañe ty voatse toy iereo,
\q1 hanitsike o rova an-tane atoio.
\q1
\v 22 Zaho, hoe t’\nd Iehovà\nd*’ i Màroy,
\q1 ty hitroatse am’ iereo,
\q1 vaho haitoako amy Bavele
\q1 ty añarañe naho ty sehanga’e,
\q1 ty tariratse naho ty tamingañe,
\q1 hoe t’\nd Iehovà\nd*.
\q1
\v 23 Hatoloko ho fanaña’ ty trandrake,
\q1 ho babangoa-mangenakenake;
\q1 le ho piopioheko am-pamafa-
\q1 karotsahañe, hoe t’\nd Iehovà\nd*’ i Màroy.
\q1
\v 24 Nifanta’ \nd Iehovà\nd*’ i Màroy ty hoe:
\q1 Toe ho tondroke ze fitsakoreako;
\q1 hijadon-ko do’e ze aereñereko.
\q1
\v 25 Ho folaheko an-taneko ao ty Asore,
\q1 ho lialiàko am-bohiko eo;
\q1 habalake ty joka’e am’ iareo,
\q1 vaho havotsotse an-tsoro’ iareo
\q1 ty kilanka’e.
\q1
\v 26 Zay ty safiry nalahatse
\q1 ho a’ ty tane bey toy
\q1 vaho itoy ty taña natora-kitsike
\q1 amo fifeheañe iabio.
\q1
\v 27 Naereñere’ \nd Iehovà\nd*’ i Màroy,
\q1 ia ty hahakalañe aze?
\q1 Napololotse ty fità’e,
\q1 ia ty hampipoly aze?
\p
\v 28 Tamy taoñe nahavilasy i Akhaze\f + \fr 14:28  \ft Akhaze: mpitavañe\f* mpanjaka, ty niheova’ ty entañe toy.
\q1
\v 29 Ko mandia-taroba, ry Pilistý iabio,
\q1 amy te pinozake ty kobaiñe nandafa azo,
\q1 fa boak’ am-baha’ ty mereñe
\q1 ty hitiria’ ty lapetake,
\q1 ie ka ty hamoa fandrefeala mibela, mitiliñe.
\q1
\v 30 Hikama o loho rarakeo, naho
\q1 hàndre am-pipalirañe ao o poi’eo;
\q1 ho vonoeko ami’ty kerè o vaha’oo,
\q1 zay ty hanjamanañe ty honka’o.
\q1
\v 31 Mañaoloa ry lalambey,
\q1 mikoiha ry rova;
\q1 mitranaha ry Pilistý, nahareo iaby;
\q1 hehe te boak’ avaratse añe ty hatoeñe,
\q1 tsy ama’e ty mitakàtrotse
\q1 am-pirimboña’e.
\q1
\v 32 Akore arè ty hamaleañe
\q1 o ira’ i fifeheañeio?
\q1 Te naore’ \nd Iehovà\nd* t’i Tsione
\q1 le hitsoloke ama’e ondati’e misotrio.
\q1
\b
\c 44
\q1
\v 1 Aa le janjiño heike
\q1 ry Iakobe mpitoroko,
\q1 ry Israele jinoboko.
\q1
\v 2 Hoe t’\nd Iehovà\nd* namboatse azo,
\q1 i namoroñe azo an-koviñ’ aoy,
\q1 Ie ty hañimb’azo:
\q1 ko hemban-drehe ry Iakobe mpitoroko,
\q1 naho ry Iesorone\f + \fr 44:2 \ft Iesorone: mpandrombake, mpamotsotse: añara’ Israele, Its 32:15, 33:5 33:26\f* jinoboko.
\q1
\v 3 Fa hañiliñako rano i kirikintàñey,
\q1 naho rano mitsiritsioke
\q1 an-tane maike eo;
\q1 hadoako amo tiri’oo ty Troko,
\q1 naho amo tarira’oo ty fañanintsiko.
\q1
\v 4 Le hitiry añate ahetse ao iereo
\q1 manahake ty sohihy añolon-tsaka ey.
\q1
\v 5 Hanao ty hoe ty raike:
\q1 A \nd Iehovà\nd* iraho,
\q1 le hitoka ty añara’e
\q1 ho Iakobe ty raike;
\q1 ty ila’e hanokitse am-pità’e eo t’ie
\q1 a \nd Iehovà\nd*, vaho
\q1 hatao’e Israele ty añaram-binta’e.
\q1
\v 6 Hoe t’\nd Iehovà\nd*, Mpanjaka’ Israele
\q1 naho ty Mpijeba’e, t’\nd Iehovà\nd*’ i Màroy;
\q1 Izaho ro valoha’e,
\q1 Izaho ro figadoña’e,
\q1 le tsy eo t’i Andrianañahare
\q1 naho tsy Izaho avao.
\q1
\v 7 Ia ty manahak’ ahy—angao ho koihe’e naho ho taroñe’e, hamolily amako—
\q1 boak’ amy nampijadoñako o matoetoeo!
\q1 He adono re hitoky o viloñe ho avio,
\q1 o raha mbe tsy nifetsakeo.
\q1
\v 8 Ko hemban-drehe, ko mahimahiñe,
\q1 tsy fa nitaroñeko haehae hao?
\q1 Mbore nikoihako?
\q1 Inahareo ro valolombeloko:
\q1 Ia t’i Andrianañahare añ’ilako?
\q1 Ia ka ty Lamilamy? ie alik’ amako.
\q1
\v 9 Songa tsy manjofake o mpamo­roñe sare’ndrahareo,
\q1 vaho tsy vara o mahasinda iareoo;
\q1 tsy maharendreke o mpitalili’ iareoo,
\q1 tsy mahafohiñe, hisalara’e.
\q1
\v 10 Ia ty namoroñe ty ‘ndrahare,
\q1 ndra nampitranake saren-draha
\q1 tsy jefa’e?
\q1
\v 11 Toe ho meñatse iaby o mpirimboñe ama’eo, mentsake ondaty
\q1 nandranjy iareoo;
\q1 angao hifanontone iereo,
\q1 songa hijohañe ey hirevendreveñe,
\q1 sindre hitrao-kasalarañe.
\q1
\v 12 Manefe fekoñe ty mpanefe,
\q1 tolone’e am-baen’ afo,
\q1 foroñe’e ami’ty ana-bato,
\q1 anoe’e an-tsirañe maozatse;
\q1 miha-kerè re, milesa i haozara’ey;
\q1 tsy minon-drano, midazidazìtse.
\q1
\v 13 Mamavatse taly ty mpandranjy;
\q1 sokire’e am-penisily;
\q1 lamae’e am-pandama,
\q1 patere’e an-kompà,
\q1 vaho tsene’e ho sarem-binta’ondaty
\q1 an-katsomerentseren-dra-olombelo,
\q1 hitoboha’e añ’anjomba ao.
\q1
\v 14 Firae’e ho aze ty mendoraveñe,
\q1 rambese’e ty varo naho ty kobaiñe;
\q1 beize’e ka ty hatae raike añ’ala ao,
\q1 ambolè’e ty kintsy,
\q1 vaho mamahañe aze i orañey.
\q1
\v 15 Minjare raha mete oroa’ ondaty,
\q1 aa le angala’e hamindroa’e;
\q1 eka viañe’e naho anokona’e mahakama;
\q1 mbore andranjia’e ndrahare,
\q1 naho mitalaho ama’e,
\q1 anokira’e hazomanga
\q1 vaho midrakadrakak’ ama’e.
\q1
\v 16 Olora’e añ’afo ao ty ila’e;
\q1 ikama’e i henay
\q1 ie mitono ty ila’ i henay, le anjañe,
\q1 eka, amindroa’e le manao ty hoe:
\q1 Hiry! Mafana iraho fa nitendrek’afo.
\q1
\v 17 Ty sisa’e amboare’e ‘ndrahare,
\q1 toe sare’e; mibaboke re italahoa’e,
\q1 naho ihalalia’e, manao ty hoe:
\q1 Hahao iraho, fa ‘ndrahareko irehe?
\q1
\v 18 Tsy apota’e, tsy mahilala;
\q1 fa nakipe’e ty maso’iareo, tsy hahaisake,
\q1 naho ty tro’e tsy haharendreke.
\q1
\v 19 Tsy eo ty mitsakore an-troke
\q1 te tsy ama’e ty hihitse ndra hilala
\q1 hanoa’e ty hoe:
\q1 Toe finorototoko añ’afo ao ty ila’e;
\q1 eka fa nanokonako ahandro o vae’eo;
\q1 fa nahandroako hena naho nihinañe;
\q1 aa vaho handranjiako raha tiva ty sisa’e?
\q1 Hibabohako hao ty foto-katae?
\q1
\v 20 Lavenoke ty itamboavokaha’e,
\q1 nampivike aze ty tro’e finitake,
\q1 tsy haharombaha’e aiñe,
\q1 hanao ty hoe: Tsy vande hao
\q1 ty an-tañan-kavanako toa?
\q1
\v 21 Tiahio o raha zao ry Iakobe,
\q1 naho ry Israele, amy te mpitoroko;
\q1 Izaho ty nitsene azo, fetrek’oroko irehe;
\q1 ry Israele, ehe ko andikofa’o.
\q1
\v 22 Fa finaoko hoe rahoñe milodolodo o fiolà’oo,
\q1 naho hoe mika-mikopoke o tahi’oo,
\q1 mibaliha amako fa nijebañeko.
\q1
\v 23 Misaboa ry likerañeo,
\q1 fa nifonira’ \nd Iehovà\nd*;
\q1 mamantsiña, ry goledoñe lalekeo;
\q1 mipoñafa sabo ry vohitseo,
\q1 ry ala naho ze hatae ama’e ao;
\q1 amy te jineba’ \nd Iehovà\nd* t’Iakobe,
\q1 vaho rengè’e t’Israele.
\q1
\v 24 Hoe t’\nd Iehovà\nd* Mpijeba’o,
\q1 i nitsene azo an-koviñe aoy.
\q1 Izaho \nd Iehovà\nd*
\q1 Andrianamboatse ze he’e;
\q1 I mandafike o likerañeoy, Izaho raike;
\q1 I mamelatse ty tane toiy, Izaho avao.
\q1
\v 25 I mampijiañe ty sahà’ i remborakey,
\q1 naho mahaboseke o mpisikilio;
\q1 naho mampidisa-voly o mahihitseo,
\q1 vaho mampigege o hilala’eoy;
\q1
\v 26 I mañatò ty saontsi’ i mpitoro’ey
\q1 naho mañeneke ze atoro’ o ira’eoy;
\q1 ie mitalily am’Ierosalaime ty hoe:
\q1 Ho fimoneñañe;
\q1 naho amo rova’ Iehodào~: Hamboareñe, vaho hatroako o mangoakoake ama’eo.
\q1
\v 27 Ie manao amy lalekey ty hoe:
\q1 Maiha, vaho ho maiheko ka o saka’oo;
\q1
\v 28 Ie anoe’e ty hoe i Korese\f + \fr 44:28 \ft Korese: hoe osa; hoe mpandova\f*: Mpiarak’añondriko re,
\q1 hanoe’e iaby ze mahafale ty troko;
\q1 hanoe’e ty hoe t’Ierosalaime:
\q1 Ho rafeteñe!
\q1 naho i anjomban’ Añaharey~:
\q1 Haoreñe o mananta’oo.
\b
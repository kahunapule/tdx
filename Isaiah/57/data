\c 57
\q1
\v 1 Mimosao o vantañeo
\q1 fe tsy haoñe’ ty arofo’ ondaty;
\q1 rambeseñ’ añe o matarikeo,
\q1 fe tsy eo ty mitsakore t’ie nampiengañe amy raty ho aviy.
\q1
\v 2 Mimoak’ am-pierañerañañe ao re,
\q1 mitofa am-pandrea’e eo iereo,
\q1 o mpañavelo an-kahiti’eo.
\q1
\v 3 Fe miharinea ry anam-pamoreke,
\q1 ry tirim-­pandrañaotse naho karapilo.
\q1
\v 4 Ia ty solè’ areo?
\q1 Ia ty ampivañavañà’ areo vava,
\q1 naho ibolobeaha’ areo?
\q1 Tsy anam-piolàñe hao ry
\q1 tirim-pandañirañeo?
\q1
\v 5 Inahareo mpañiri-­mena ambane’ kileo
\q1 ambane ze hatae mandrevakeo;
\q1 o mpamono ajaja am-bavataneo,
\q1 ambane’ o tevam-batoo.
\q1
\v 6 Amo vato nivañeñe an-goledoñ’ ao
\q1 ty anjara’o, mañeva azo zay,
\q1 mbore nañiliña’o engan-drano,
\q1 nibanabanà’o engan-kaneñe.
\q1 Hitsiñe amy tsaraeñey hao raho.
\q1
\v 7 Fa nalafi’o ambone vohitse mitiotiotse eo ty tìhi’o;
\q1 le nimb’eo hañenga soroñe,
\q1
\v 8 nañoreñ’ajiba amboho lalañe naho tsotsoke ao;
\q1 ie nañafa-tsaroñe fa tsy amako,
\q1 niañambone, namelatse i tihi’oy,
\q1 le nilahatse am’ iereo
\q1 vaho nitea’o ty tihi’ iareo
\q1 te nitsikaoreñe.
\q1
\v 9 Nomba’o reke-tsolike i mpanjakay,
\q1 le nampitomboe’o o rano-mañi’oo,
\q1 nampihitrife’o añe o sorotà’oo,
\q1 ihe nihotrake mb’an-tsikeokeoke ao.
\q1
\v 10 Nahamokotse azo ty halava’ i lia’oy;
\q1 f’ie tsy nanao ty hoe:
\q1 Po-pitamañe.
\q1 Nisolebatse indraike ty fañiria’o,
\q1 vaho tsy nilesa.
\q1
\v 11 Ia ty nihembaña’o naho nañeveña’o?
\q1 Akore te nandañira’o naho
\q1 tsy nitiahie’o vaho tsy nitsakorea’o?
\q1 Kanao hatr’ela’e ty nitsiñako
\q1 ihe tsy mañeveñe amako.
\q1
\v 12 Ho taroñeko ty hamarentane’o,
\q1 naho o fitoloña’oo—
\q1 f'ie tsy ho vara ama’o.
\q1
\v 13 Ihe mitoreo,
\q1 hahahah’ azo hao o raha nahoro’oo;
\q1 fa fonga hasiotsion-tioke,
\q1 ho vavèn-kofòke mb’eo;
\q1 fa ho fanaña’ i mitsoloke amakoy i taney, vaho ho lovae’e i vohiko miavakey.
\q1
\v 14 Le ho koiheñe ty hoe:
\q1 Ahifiho mañambone,
\q1 Aobòño ambone ey,
\q1 afaho iaby ze sebañe
\q1 an-dala’ ondatikoo.
\q1
\v 15 Fa hoe ty nafè’ i Antiotiotsey,
\q1 i Andindimoneñe mpimoneñe
\q1 an-tsi-fimodoañey,
\q1 ie kanjieñe ty hoe: Masiñe.
\q1 Zaho mpitoboke amy abo naho masiñey—mpiamako ty mibàboke
\q1 naho ty mirèke añ’ova’e ao,
\q1 hameloñe ty arofo miambane,
\q1 vaho hampibodañe ty troke misoloho.
\q1
\v 16 Toe tsy ­hifañotakotake nainai’e raho,
\q1 vaho tsy ho boseke kitro katroke;
\q1 hera hamoe’ay o troke aolokoo,
\q1 naho o arofo nitsenèkoo.
\q1
\v 17 Ty haratia’ i fihaña’ey ty nibosehako naho nandafàko,
\q1 nietake am-pifomboan-draho;
\q1 f’ie nitolom-piola
\q1 ami’ty fombàn-tro’e.
\q1
\v 18 Fa nitreako o sata’eo,
\q1 fe ho jangañeko;
\q1 naho hiaoloako, vaho ho vaoeko ama’e
\q1 naho amo mpandala’eo ty fañohòañe.
\q1
\v 19 Zaho ty mitsene o vokam-pivimbio;
\q1 fanintsiñañe, fanintsiñañe,
\q1 amy tsietoitaney naho
\q1 amy marivoy, hoe t’\nd Iehovà\nd*,
\q1 vaho ho melañeko.
\q1
\v 20 Fa manahake i riake mivalitaboakey
\q1 o lo-tserekeo;
\q1 amy te tsy mete mipendreñe,
\q1 vaho aretsa’ o ranoo mañambone
\q1 ty leotse naho loto.
\q1
\v 21 Tsy am-pierañerañañe
\q1 o rati-tserekeo.
\q1 hoe t’i Andrianañahareko,
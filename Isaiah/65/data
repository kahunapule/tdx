\c 65
\q1
\v 1 Tsoehe’ o tsy nañontane Ahio raho,
\q1 nitendreke o tsy nipay Ahikoo;
\q1 Le nataoko ty hoe:
\q1 Intoy raho, Intoy raho;
\q1 ami’ty fifeheañe tsy tokaveñe
\q1 ami’ty añarako.
\q1
\v 2 Fa nañity tañañe lomoñandro raho
\q1 am’ondaty mañarinjeñeo,
\q1 o mijelanjelañe an-dalañe tsy mahasoao,
\q1 mañorike ty fitsakorea’ iareo avao;
\q1
\v 3 Ondaty mikai-jaka an-daharako
\q1 nainai’eo, ie manao soroñe
\q1 an-goloboñe ao, vaho mañemboke
\q1 ambone birike eo;
\q1
\v 4 O mpitozòke an-kibory ao,
\q1 naho mañialo añ’etake ao;
\q1 o milintseñe henan-dambo\f + \fr 65:4  \ft Oni: Ies 66:17\f*,
\q1 vaho ron-draha veta
\q1 am-pinga’eo.
\q1
\v 5 Ie manao ty hoe: Mijohaña ey rehe,
\q1 ko mitotoke amako,
\q1 amy te miavake te ama’o raho;
\q1 hatoeñe añ’oroko ao iereo,
\q1 afo miforehetse lomoñandro.
\q1
\v 6 Hehe t’ie sinokitse aoloko eo,
\q1 tsy hianjiñe raho ampara’ te hondroheko, eka, havahako añ’araña’ iareo ao
\q1
\v 7 o hakeo’ areoo,
\q1 mitraoke amo tahin-droae’ areoo,
\q1 hoe t’\nd Iehovà\nd*,
\q1 ie nibanabana an-kaboañe ey,
\q1 naho niteratera ahy amo vohitseo;
\q1 le haranako añ’araña’ iareo hey
\q1 ty fitoloña’ iareo.
\q1
\v 8 Hoe t’i \nd Iehovà\nd*:
\q1 Manahake te zoeñe ami’ty
\q1 angazora’e ao ty ranom-baloboke,
\q1 le hoe ty saontsy: Ko joieñe, fa aman-tata;
\q1 zay ka ty hanoeko ty amo mpitorokoo,
\q1 fa tsy ho fonga rotsaheko.
\q1
\v 9 Fa hampiakareko am’ Iakobe ty tiry,
\q1 naho haboako am’ Iehodà
\q1 ty mpandova o vohikoo;
\q1 le handova aze o jinobokoo,
\q1 vaho himoneñe ao o mpitorokoo.
\q1
\v 10 Ho golobon-dia-raike t’i Sarone,
\q1 le ho fandream-piray troke
\q1 ty vavatane’ i Akore\f + \fr 65:10  \ft Akore: tolon-tsotry\f*,
\q1 ho a ondaty mipay Ahikoo.
\q1
\v 11 Fe, ry mpitsambolitioke am’\nd Iehovà\nd* naho mandikoke i vohiko miavakeio,
\q1 naho mañalankañe kitrelim-
\q1 pitahiañe, vaho mampilaro divay
\q1 am-pañaranañe pea ho ami’ty vintañe,
\q1
\v 12 Hoireko ho am-pibara nahareo,
\q1 fonga hitsin­goro am-pizamanañe;
\q1 amy te nitokaveko, fe tsy nanoiñe,
\q1 le tsy nihaoñe’ areo t’ie nitaroñe;
\q1 te mone nanoe’areo ze raty a masoko ao,
\q1 jinobo’ areo ty tsy maha-fale Ahiko.
\q1
\v 13 Aa le hoe t’i \nd Talè\nd*, \nd Iehovà\nd*:
\q1 Hikama o mpitorokoo,
\q1 fe ho kerè nahareo;
\q1 hinoñe o mpitorokoo,
\q1 fe haran-drano nahareo;
\q1 hirebeke o mpitorokoo,
\q1 fe ho salatse nahareo;
\q1
\v 14 Eka hisabo ami’ty hafalean-tro’e
\q1 o mpitorokoo,
\q1 f’ie hirovetse am-pioremeñan’arofo,
\q1 naho hangoihoy ami’ty fandalàn-troke.
\q1
\v 15 Hapo’ areo ho fatse amo jinobokoo ty añara’ areo:
\q1 zay ty hanjamana’ i \nd Talè\nd*, \nd Iehovà\nd* azo;
\q1 fa hanoe’e tahinañe hafa o mpitoro’eo.
\q1
\v 16 Aa le hitata aman’ Añaharen-katò
\q1 ze hitata vatañe an-tane atoy;
\q1 le hifanta aman’Añaharen-katò
\q1 ze hifanta an-tane atoy;
\q1 amy te añe o hasotriañe taoloo,
\q1 fa naetake amo masokoo.
\q1
\v 17 Ingo, mandranjy likerañe vao
\q1 naho tane vao raho;
\q1 naho tsy ho tiahy ka o raha taoloo,
\q1 vaho tsy ho tohinem-betsevetse.
\q1
\v 18 Aa le mifalea naho mirebeha nainai’e
\q1 amy hitseneakoy;
\q1 ingo, hamboareko firebehañe t’Ierosalaime
\q1 naho hafaleañe ondati’eo.
\q1
\v 19 Le hifaleako t’Ierosalaime,
\q1 naho hitrao-pirebeke am’ondatikoo;
\q1 vaho tsy ho janjiñeñe ama’e ka
\q1 ty feom-pangololoihañe,
\q1 naho ty feom-pirovetañe.
\q1
\v 20 Tsy eo ty anak’ajaja
\q1 tsy hahatrats’ andro,
\q1 ndra ty ondati-bey tsy ho eneñe andro;
\q1 le hatao tora’e ty mihomake t’ie zato taoñe,
\q1 vaho hatao fokom-patse aman-
\q1 kakeo ze tsy mahatratse ty hazato tao’e.
\q1
\v 21 Handranjy anjomba iereo,
\q1 naho himoneña’e;
\q1 hambole an-tanem-bahe iereo
\q1 vaho hikama amo voa’eo.
\q1
\v 22 Ie tsy hamboatse, hitoboha’ ty ila’e
\q1 vaho tsy hitongy, habotse’ ty hafa;
\q1 fa ho mira ami’ty andron-katae
\q1 ty andro’ ondatikoo,
\q1 ho losore’ o jinobokoo havelo
\q1 o satam-pità’iareoo.
\q1
\v 23 Tsy hifanehake ami’ty fianto iereo,
\q1 tsy hisamake ho an-kankàñe,
\q1 fa ho tahie’ \nd Iehovà\nd* o tabiri’ iereoo,
\q1 naho o tarira’ iareoo.
\q1
\v 24 Ie amy zay, aolo’ te hikanjy iereo,
\q1 le hanoiñe raho; ie mbe misaontsy,
\q1 le fa nahatsanon-dRaho.
\q1
\v 25 Hitrao-pihinañe ty farasy
\q1 naho ty añondry,
\q1 hihinañ’ahetse manahake ty añombe o lionao,
\q1 le deboke ty ho fihina’ o mereñeo
\q1 fa tsy hijoy, tsy hanao raty ndra
\q1 aia’aia am-bohiko masiñ’ ao,
\q1 hoe t’\nd Iehovà\nd*.
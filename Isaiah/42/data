\c 42
\q1
\v 1 Intoy ty mpitoroko tohañako,
\q1 ty jinoboko toe mahafale troke,
\q1 le nakofòko ama’e ty troko
\q1 ie ty hinday ty hatò amo kilakila’ ndatio.
\q1
\v 2 Tsy hikoikoike re tsy hampipoña-peo,
\q1 le tsy hampijanjiñe’e an-dalañey
\q1 ty fiarañanaña’e;
\q1
\v 3 tsy ho potora’e ty vinda pineke
\q1 vaho tsy hakipe’e ty lamese miliriliry;
\q1 hampiboaha’e ty hatò ami’ty figahiña’e.
\q1
\v 4 Tsy ho toiran-dre, tsy ho demoke,
\q1 ampara’ te najado’e an-tane atoy ty hatò;
\q1 naho hitamà i Hake o olon-taneo.
\q1
\v 5 Hoe t’\nd Iehovà\nd* Andrianañahare
\q1 Mpamboatse o likerañeo
\q1 naho nandafike iareo,
\q1 I namelatse ty tane toy naho
\q1 ze miboak’ ama’ey,
\q1 ie mampikofòke ondaty ama’eo
\q1 vaho manolotse arofo
\q1 amo midraidraitse aoo.
\q1
\v 6 Izaho \nd Iehovà\nd*, ty nitok’azo
\q1 an-kavañonañe,
\q1 nitintineko ty taña’o
\q1 naho nampitsoloheko,
\q1 vaho natoloko ho fañina
\q1 am’ondatio,
\q1 ho hazavàñe amo kilakila’ ndatio,
\q1
\v 7 hanokake ty fihaino fey
\q1 hañakatse o mpirohy am-balabeio
\q1 naho o mitozòke alafem-porozò añ’ieñeo.
\q1
\v 8 Izaho \nd Iehovà\nd*, izay ty añarako;
\q1 tsy hatoloko ami’ty ila’e o volonahekoo,
\q1 ndra amo hazomangao ty engeko.
\q1
\v 9 Heheke fa nihelañe o raha haehaeo,
\q1 o raha vaoo o tseizeko henaneo;
\q1 Ie mbe tsy mipoteake
\q1 ty ho taroñeko ama’ areo.
\q1
\v 10 Misaboa sabo vao am’ \nd Iehovà\nd*,
\q1 ibangò ry añ’olo-tane añeo;
\q1 ie mizotso mb’an-driakey,
\q1 naho ze he’e ama’e ao, o tokonoseo,
\q1 vaho o mpimoneñe ama’eo.
\q1
\v 11 Hampionjonem-peo ty fatram-bey
\q1 naho o rova ama’eo,
\q1 o tanàñe añialoa’ i Kedareo\f + \fr 42:11 \ft Kedare; mainte; hontoke\f*,
\q1 naho hañonjo Hake t’i Selà,
\q1 vaho hipaza-­kafaleañe boak’ ankaboa’ o vohitseo.
\q1
\v 12 Ho rengè’ iereo t’\nd Iehovà\nd*,
\q1 vaho hitsey ty enge’e amo tokonoseo.
\q1
\v 13 Hionjom-b’eo hoe ­fanalolahy t’\nd Iehovà\nd*,
\q1 ho troboe’e am-pamarahiañe
\q1 hoe lahin-defoñe;
\q1 hikaikaike naho hisehaseha\f + \fr 42:13 \ft Satan-drakemba mitsongo\f*,
\q1 hisenge amo rafelahi’eo ty haozara’e.
\q1
\v 14 Loho ela ty nitsiñako,
\q1 nihendre vaho nifoneñe;
\q1 f’ie henane zao, hikoiake
\q1 hoe ampela mitsongo;
\q1 hisañasaña naho hisehaseha.
\q1
\v 15 Ho koaheko o vohitseo
\q1 naho o haboañeo,
\q1 vaho ho forejejeko o ahe’eo;
\q1 hanoeko tokonose o oñe’eo,
\q1 naho ho riteko o antara’eo.
\q1
\v 16 Hendeseko mb’an-dalañe
\q1 tsy nifohi’ iareo o goao;
\q1 hiaoloako añ’oloñoloñe tsy nahazatse iareo;
\q1 hanoeko hazavàñe aolo’ iereo eo ty ieñe,
\q1 hampiraeko ze tomoantoañe.
\q1 hanoeko iaby vaho tsy hapoko
\q1 ampara’ t’ie fonitse.
\q1
\v 17 Hampiambohoeñe an-kasalarañe,
\q1 o miato an-tsamposampo sinokitseo,
\q1 ze manao amo sare nitranaheñeo,
\q1 ‘ndrahare’ay nahareo’.
\q1
\v 18 Mijanjiña ry kareñeñeo,
\q1 mahaisaha ry fey, hahavazohoa’ areo.
\q1
\v 19 Ia ty goa naho tsy i mpitorokoy?
\q1 ndra kareñe manahake
\q1 i irako nafantokoy?
\q1 Ia ty fey mandikoatse i nampanintsiñekoy,
\q1 naho goa te amy mpitoro’ \nd Iehovà\nd*y?
\q1
\v 20 Mahaisake raha maro nahareo
\q1 fe tsy mahaoniñe,
\q1 misokake o raven-tsofio
\q1 fe tsy mahatsendreñe.
\q1
\v 21 Niehake t’\nd Iehovà\nd*,
\q1 ty amy havañona’ey,
\q1 honjoñe’e naho ho renge’e i Tsara’ey.
\q1
\v 22 Fe ondaty nikamereñe
\q1 naho nivoloseñe retoa,
\q1 songa tsinepake an-koboñe ao,
\q1 naetake am-balabey ao;
\q1 natao ho fitsatsàñe tsy amam-pandrombake, fikopahañe,
\q1 le tsy eo ty manao: Ampolio.
\q1
\v 23 Ia ama’ areo ty hanolo-ravembia
\q1 amy zay?
\q1 Ia ty hitsendreñe naho hijanjiñe
\q1 amy ze añe zay?
\q1
\v 24 Ia ty nanolotse Iakobe ho kopaheñe,
\q1 naho Israele ho amo mpamaokeo?
\q1 tsy \nd Iehovà\nd* hao? I nanoantika hakeoy,
\q1 tsy nete nañavelo amo lala’eo iereo,
\q1 tsy norihe’ iareo o Tsara’eo.
\q1
\v 25 Aa le nadoa’e ama’e
\q1 ty haforoforon-kaviñera’e,
\q1 naho ty hafatraran-kotakotake;
\q1 naho namiaña’e afo nañarikatok’aze
\q1 fe tsy hinao’e, vaho nampiforehete’e,
\q1 tsy rinambe’ ty arofo’e.
\q1
\b
\q1
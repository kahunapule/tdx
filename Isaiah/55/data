\c 55
\q1
\v 1 O ry taliñiereñeo!
\q1 Mb’an-drano mb’etoa!
\q1 Ry tsy aman-dràlao, mb’etoa mivily,
\q1 vaho mikama,
\q1 eka, ikalò divay naho ronono
\q1 tsy aman-drala, tsy amam-bili’e.
\q1
\v 2 Inoñe ty andrita’ areo drala
\q1 amo tsy mahakamao, naho itoloña’ areo o tsy mañenekeo?
\q1 Haoño raho, mitsatsiha,
\q1 vaho kamao ty soa,
\q1 ampifaleo ty fiai’ areo ami’ty betro’e.
\q1
\v 3 Atokilaño amako o ravembia’ areoo;
\q1 Mijanjiña, hahaveloñe ty tro’ areo,
\q1 vaho hanoako fañina tsy modo, o fiferenaiña’ i Davideo.
\q1
\v 4 Ingo, t’ie nanoeko mpañalañalañe
\q1 amo kilakila’ndatio,
\q1 mpiaolo naho mpameleke ondaty.
\q1
\v 5 Ingo! ho koihe’o ty tane tsy fohi’o,
\q1 vaho hilay mb’ama’o mb’eo
\q1 ty tane tsy mahafohiñe azo, ty am’ \nd Iehovà\nd*, Andrianañahare’o,
\q1 i Masi’ Israeley, ihe nitolora’e engeñe.
\q1
\v 6 Paiao t’\nd Iehovà\nd* ie mbe mete ho oniñe, ikanjio te mbe marine eo.
\q1
\v 7 Ee te hapo’ i tsereheñey o sata rati’eo vaho hado’ i mengokey o fikinià’eo;
\q1 himpoly mb’am’ \nd Iehovà\nd* hitretreza’e,
\q1 naho mb’aman’ Añahare
\q1 hilosora’e tàha.
\q1
\v 8 Toe tsy fitsakoreako o vetsevetse’ areoo,
\q1 vaho tsy lalako o lala’ areoo,
\q1 hoe t’\nd Iehovà\nd*.
\q1
\v 9 Mira ami’ty maha ambone’ ty tane toy
\q1 o likerañeo
\q1 ty ha-andikera’ o lalakoo
\q1 te amo sata’ areoo,
\q1 naho o ereñerekoo
\q1 te amo fitsakorean-tro’ areoo.
\q1
\v 10 Hambañe ami’ty fiavi’ o orañeo naho
\q1 o oram-panala boak’ andindiñeo
\q1 ie tsy mibalike, naho tsy
\q1 tondraha’e hey o taneo
\q1 hampamokara’e naho hampitovoaña’e, hamahana’e doria ami”ty mpitongy naho ampemba ami’ty mikama,
\q1
\v 11 Toe izay ty fiakara’ ty entako
\q1 am-bavako ao;
\q1 ie tsy holy mañomaño amako, fa ho fonire’e o satrikoo,
\q1 vaho ho henefe’e ty namantohako.
\q1
\v 12 Hiavotse an-kafaleañe nahareo, vaho hampionjoneñe
\q1 am-pierañerañañe;
\q1 ho poñafe’ o vohitseo ty sabo aolo’ areo,
\q1 le hene hiteha-tañañe
\q1 ze hatae am-patrañe añe.
\q1
\v 13 Hitovoañe hisolo ty fatike
\q1 ty mendoraveñe, vaho handimbe
\q1 ty hisatse ty beifelañe.
\q1 Ho fitiahiañe \nd Iehovà\nd* izay,
\q1 ho viloñe nainai’e tsy modo, tsy haitoañe.
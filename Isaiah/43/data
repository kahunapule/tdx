\c 43
\p
\v 1 Aa le hoe t’\nd Iehovà\nd*
\q1 namboatse azo, ry Iakobe,
\q1 i nitsene azoy, ry Israele;
\q1 ko hembañe fa nijebañe azo iraho,
\q1 fa nikoihako ami’ty tahina’o,
\q1 Ahiko irehe.
\q1
\v 2 Ie mitsake o ranoo irehe,
\q1 hindrezako,
\q1 ie miranga saka,
\q1 tsy handipora’e;
\q1 ie misorok’ afo am-pandia
\q1 tsy ho mae,
\q1 le tsy hiviañe ama’o ty firebareba’e.
\q1
\v 3 Izaho \nd Iehovà\nd* Andrianañahare’o,
\q1 t’i Masi’ Israele, i Mpijebañe azoy;
\q1 natoloko ho vilin’ai’o ty Mitsraime,
\q1 i Kose naho i Sebà\f + \fr 43:3 \ft Seba: mpijike; mpifotetse, fandrohizañe; \f* ho azo.
\q1
\v 4 Aa kanao sarotse am-pañenteako,
\q1 naho mañeva asiñe, vaho kokoako;
\q1 le lahilahy maro ty ho tolorako ho azo,
\q1 vaho rofoko ho solom-piai’o.
\q1
\v 5 Ko hembañe, fa indrezako;
\q1 hendeseko boak’atiñanañe añe ty tiri’o,
\q1 vaho hatontoko boak’ ­ahandrefañe añe.
\q1
\v 6 Hanao ty hoe iraho amy avaratsey:
\q1 Hahao, naho ami’ty atimo: Ko tana’o,
\q1 endeso boak’e tsietoitane añe
\q1 o ana-dahikoo,
\q1 naho boak’ añ’olo’ ty tane toy
\q1 o anak’ampelakoo—
\q1
\v 7 ze hene kanjieñe ami’ty añarako,
\q1 o tsineneko ho ami’ty engekoo,
\q1 o naoreko vaho namboarekoo.
\q1
\v 8 Akaro boak’ ao ondaty goa
\q1 am-pihainoo,
\q1 o giñe an-dravembiao.
\q1
\v 9 Hene mifanontone o kilakila’ ndatio,
\q1 songa mivory ondatio;
\q1 ia am’ iereo ty mahafitsey izay,
\q1 hitaroñe aman-tika o raha haehaeo?
\q1 Ampiboaho o valolombelo’ iareoo
\q1 hahazoa’ iareo to; hijanjiñañe,
\q1 hanoañe ty hoe: To izay.
\q1
\v 10 Inahareo ro valolombeloko,
\q1 hoe t’\nd Iehovà\nd*,
\q1 naho ty mpitoroko jinoboko;
\q1 hahafohina’ areo naho hatokisa’ areo ahy,
\q1 haharendreke te Ie iraho;
\q1 tsy eo ty ‘ndrahare ­niforoñeñe taoloko,
\q1 vaho tsy eo ty hanonjohy ahy.
\q1
\v 11 Izaho le Izaho avao t’\nd Iehovà\nd*;
\q1 le naho tsy Izaho,
\q1 tsy eo ty mpandrombake.
\q1
\v 12 Fa nitaroñe iraho, naho nandrombake,
\q1 naho nañoke, te tsy aman’ Andrianañahare ila’e nahareo;
\q1 aa le inahareo ro valolombeloko,
\q1 hoe t’\nd Iehovà\nd*,
\q1 Izaho ro Andrianañahare.
\q1
\v 13 Eka, boak’ amy àndro zay,
\q1 le fa ie iraho,
\q1 vaho tsy eo ty haha­tavañe ty an-tañako;
\q1 hitoloñe iraho, le ia ty mahasebañe.
\q1
\v 14 Hoe t’\nd Iehovà\nd* mpijebañe anahareo,
\q1 ty Masi’ Israele:
\q1 inahareo ro nañitrifako e Bavele añe,
\q1 le fonga nafotsako ho gike iareo
\q1 naho o nte-Kasdy mitreñe o laka’eo.
\q1
\v 15 Izaho \nd Iehovà\nd*, Masi’ areo,
\q1 i mpamboats’ Israeley, ty Mpanjaka’ areo.
\q1
\v 16 Aa hoe t’\nd Iehovà\nd*
\q1 mpamboatse lalañe mitsake i riakey,
\q1 naho oloñoloñe mitoañe
\q1 o rano mitroñeo;
\q1
\v 17 I mpañakatse i sarete reke-tsoavalaiy,
\q1 o lahindefoñe naho haozara’eo—
\q1 miharo fandreañe ao iereo,
\q1 tsy hitroatse ka,
\q1 fa mongotse, nakipeke hoe lamese.
\q1
\v 18 Ko mitsakore o raha taoloo,
\q1 ko mañereñere o raha haehaeo.
\q1
\v 19 Heheke te manao raha vao iraho,
\q1 hitiry ami’ty manao zao;
\q1 aa tsy ho rendre’ areo hao?
\q1 hanatahako lalañe ka
\q1 ty am-patrañe añe,
\q1 naho saka an-dratraratra ao.
\q1
\v 20 Hiasy ahy o biby an-kivokeo,
\q1 o fanalokeo naho o voron-tsatrañeo,
\q1 ty amo rano nanoeko am-patrañeo,
\q1 naho o saka an-dratraratrao,
\q1 hanjotsoako rano ondaty jinobokoo;
\q1
\v 21 Ho talilie’ ondaty namboareko ho ahikoo, ty engeko.
\q1
\v 22 Fe tsy nikanjy ahy nahareo, ry Iakobe,
\q1 namokoreko nahareo ry Israele.
\q1
\v 23 Tsy nisoroña’o ty añondri’o;
\q1 tsy niasia’o amo engaeñeo;
\q1 tsy nampijinieko engan-kaneñe,
\q1 tsy nivozaheko ami’ty tsotse.
\q1
\v 24 Tsy nibanabana’o fare naho drala,
\q1 tsy nahaeneñ’ Ahy ty safom-pisoroña’o;
\q1 te mone nampavesare’o amako o tahi’oo,
\q1 vaho namokore’o amo hakeo’oo.
\q1
\v 25 Izaho le Izaho avao ty namaoke
\q1 o fiolà’o amakoo.
\q1 vaho tsy ho tiahiko ka o hakeo’oo.
\q1
\v 26 Ajoño am-pitiahia’o ao iraho,
\q1 antao hifaneseke; mitalilia hahazoa’o to.
\q1
\v 27 Nandilatse i rae’o valoha’ey,
\q1 vaho manan-kakeo amako
\q1 ondati-aivo’oo;
\q1
\v 28 Aa le vinetako o ana-dona’
\q1 i toetse miavakeio,
\q1 nengaeko am-patse t’Iakobe,
\q1 vaho an-teratera t’Israele.
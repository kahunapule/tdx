\c 19
\q1
\v 1 Ty nibekoeñe i Mitsraime.
\q1 Hehe te mijoñe an-drahoñe
\q1 mihititioke ty lay
\q1 t’\nd Iehovà\nd* homb’e Mitsraime mb’eo;
\q1 mitroetroe o hazomanga’
\q1 i Mitsraimeo ami’ty fiatrefa’e,
\q1 mitranake ama’e ao
\q1 ty arofo’ i Mitsraime.
\q1
\v 2 Hampifañatrefeko amo nte-Mitsraimeo o nte-Mitsraimeo;
\q1 songa hifandrapake ami’ty rahalahi’e,
\q1 sindre amy mpitrao-tanàñe ama’ey,
\q1 rova ami’ty rova,
\q1 fifeheañe ami’ty fifeheañe.
\q1
\v 3 Le ho kafoake ama’e ao
\q1 ty kofò’ i Mitsraime;
\q1 ho mongoreko ty fikililia’ iareo,
\q1 vaho ho troboe’ iareo o jinio
\q1 naho o angatseo,
\q1 o doanio naho o trombao.
\q1
\v 4 Le hatoloko am-pitàm-pifehe
\q1 mitrotrofiake o nte-Mitsraimeo,
\q1 mpanjaka tsy tame ty hifehe iareo,
\q1 hoe t’i \nd Talè\nd*, \nd Iehovà\nd*’ i Màroy.
\q1
\v 5 Ho ritse ty rano’ i riakey,
\q1 ho hendatse naho maike i oñey.
\q1
\v 6 Hitrotròtse o sakao;
\q1 hihakede ampara’ te kànkañe
\q1 o torahañeo;
\q1 hiforejeje ty bararata naho ty vinda.
\q1
\v 7 O sale añ’olo’ i Sakaio,
\q1 o am-binàñe’ i Sakaio,
\q1 ho kirikitàñe ze teteke an-tamboho’ i Sakay eo, hisaoke, tsy ho eo ka.
\q1
\v 8 Handala amy zao o mpamintañeo,
\q1 le hangoihoy iaby ze mpanora-binta
\q1 amy Sakay;
\q1 vaho hitike ty mpandamake
\q1 harato amo ranoo.
\q1
\v 9 Ho salatse ka o mpandrare leny matifio,
\q1 naho o mpanenoñe hasim-potio;
\q1
\v 10 amy te hianto o mananta’eo,
\q1 fonga ho lonjetse o mpikaramao.
\q1
\v 11 Toe seretse o roandria’ i Tsoaneo\f + \fr 19:11 \ft Tsoane: hetseke\f*;
\q1 tsy manjofake ty fanoroa’
\q1 o mpanolo-heve’ mahihi’ i Paròo\f + \fr 19:11 \ft Parò: mpampibaibay; mpañaoke\f*.
\q1 Akore ty hatao’o amy Parò:
\q1 Ana’ o mahihitseo iraho,
\q1 ana’ o mpanjaka haehaeo?
\q1
\v 12 Aia v’ iereo?
\q1 Aia ze ondati’o mahihitse zao?
\q1 Ampitaroño ama’o,
\q1 ee te ho fohi’ iareo ty nisafirie’
\q1 \nd Iehovà\nd*’ i Màroy amy Mitsraime.
\q1
\v 13 Fa nigegèñe o roandria’ i Tsoaneo;
\q1 fa nifitaheñe o ana-dona’ i Nofeo\f + \fr 19:13 \ft Nofe: papin-tantele; mañevo, mitsopake\f*;
\q1 fa nampandrihe’ o natao ho vato-kotso’eo
\q1 o fifokoa’ i Mitsraimeo.
\q1
\v 14 Nilaroe’ \nd Iehovà\nd* ty fañahim-piolahañe;
\q1 naho nampivembe’ iareo ty Mitsraime
\q1 amo fitoloña’e iabio,
\q1 hoe mpijike midaleandaleañe amy loa’ey.
\q1
\v 15 Le tsy ho aman-tolon-draha
\q1 ty Mitsraime,
\q1 ze mete hanoe’ ty loha ndra ty ohy,
\q1 ty ran-tsatrañe ndra ty vinda.
\q1
\v 16 Hanahake ty ampela’ i Mitsraime
\q1 amy andro zay: hititititike vaho
\q1 ho hembakembañe amy
\q1 fihelahelam-pità’ \nd Iehovà\nd*’ i maroiy,
\q1 ie ahelahela’e ambone’ iareo ey.
\q1
\v 17 Hampangebahebake i Mitsraime
\q1 ty tane’ Iehodà,
\q1 ndra ia ia mitalily
\q1 ro hinevenevetse,
\q1 ty amy fisafirie’ \nd Iehovà\nd*’ i Màroy
\q1 nañereñere aze.
\q1
\v 18 Ho lime ty rova an-tane Mitsraime ao
\q1 ty hisaontsy an-tsaontsi’ i Kanàne\f + \fr 19:18 \ft Kanàne: mpibalibalike; ty mpampireke\f*
\q1 amy andro zay,
\q1 songa hifanta ami’ty tahina’
\q1 \nd Iehovà\nd*’ i Màroy;
\q1 hatao Rovam-Pandrotsahañe ty raike.
\q1
\v 19 Amy andro zay ho añivon-tane’ Mitsraime ao ty kitrely
\q1 am’ \nd Iehovà\nd*,
\q1 naho ty vatolahy am’ \nd Iehovà\nd*
\q1 amy efe-tane’ey,
\q1
\v 20 ho vilom-pitaliliañe \nd Iehovà\nd*’ i Màroy, an-tane Mitsraime ao;
\q1 fa hitoreo am’ \nd Iehovà\nd* iereo
\q1 ty amo mpanao sarererakeo,
\q1 vaho hañitrifa’e Mpandrombake
\q1 naho ty Maozatse hañaha iareo.
\q1
\v 21 Hampahafohine’ \nd Iehovà\nd*
\q1 i Mitsraime ty Fañova’e,
\q1 naho ho fohi’ o nte-Mitsraimeo
\q1 t’\nd Iehovà\nd* amy andro zay;
\q1 hitalahoa’iereo reke-tsoroñe naho enga,
\q1 hifanta am’ \nd Iehovà\nd* vaho hañavake.
\q1
\v 22 Ho lafae’ \nd Iehovà\nd* t’i Mitsraime,
\q1 ho fofohe’e naho ho melañe’e;
\q1 himpoly am’ \nd Iehovà\nd* iereo,
\q1 le hihalaly ama’e
\q1 vaho ho jangañe’e.
\q1
\v 23 Ho eo henane zay ty lalan-damoke
\q1 boake Mitsraime añe pak’ Asore,
\q1 le homb’e Mitsraime ty nte-Asore,
\q1 naho homb’Asore ty nte-Mitsraime;
\q1 vaho hitrao-pitalaho
\q1 amo nte-Asoreo o nte-Mitsraimeo.
\q1
\v 24 Ho rai-toko-telo amy Mitsraime
\q1 naho amy Asore t’Israele henane zay,
\q1 fatarihañe añivon-tane ao, amy te
\q1
\v 25 nitahie’ \nd Iehovà\nd*’ i Màroy, ami’ty hoe:
\q1 Soatahy t’i Mitsraime ondatikoo,
\q1 naho i Asore, satan-tañako,
\q1 naho Israele lovako.
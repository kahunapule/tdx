\c 18
\q1
\v 1 Hankàñe, ty tane aman’elatse
\q1 miñiñiñìñe, alafe’ o toraha’ i Koseo\f + \fr 18:1 \ft Kose: nte-Eteopia; mainte\f*;
\q1
\v 2 Ie mampañitrike sorotà mb’an-driake,
\q1 an-dakam-binda lava
\q1 ambone’ o ranoo!
\q1 Dàñe ry mpihitrike, masikà,
\q1 mb’ an-tane’ ondaty abo naho
\q1 aman-kolitse mendoo; ondaty
\q1 mampangebahebake ty ao naho ty añe;
\q1 ondaty gañe vaho mandialia,
\q1 i tane’ iareo zarazaraen-torahañey.
\q1
\v 3 Ry hene mpimone’ ty voatse toio,
\q1 ry mpitoboke an-tane ao,
\q1 ie mitroatse an-kaboa’ o vohitseo
\q1 ty viloñe, le mahaisaha;
\q1 naho mipopò i antsivay, mijanjiña.
\q1
\v 4 Fa hoe ty nafè’ \nd Iehovà\nd* amako:
\q1 hitàn-kahendrean-dRaho,
\q1 vaho hijilojilo boak’am-
\q1 pimoneñako atoy,
\q1 hoe hatrevohan-tsingilingilieñe
\q1 an-tariñandroke,
\q1 manahake raho-mika
\q1 an-katrovoham-pitatahañe,
\q1
\v 5 aolo’ i fitatahañey, ie fa nihintsam-boñe,
\q1 ie mihamatoe i valoboke makiray,
\q1 le ho hitsikitsifem-pibira
\q1 miporengotse o singa’eo,
\q1 handrantsañe o tsampa’e mandrevakeo.
\q1
\v 6 Harongoñe eo iereo ho a o
\q1 voro-pitsindroke am-bohitseo,
\q1 naho ho a o bibin-kivokeo;
\q1 le ho ama’e o voro-pitsindrokeo
\q1 naho asara, vaho hiasotry ama’e ze hene bibi’ ty tane toy.
\q1
\v 7 Ie amy andro zay, hanese ravoravo
\q1 am’ \nd Iehovà\nd*’ i Màroy ondaty abo
\q1 naho aman-kolitse mendoo,
\q1 ondaty mampangebahebake
\q1 ao naho añeo;
\q1 foko gañe vaho mandialia,
\q1 an-tane zarazaraen-torahañe;
\q1 mb’an-toen-tahina’ \nd Iehovà\nd* i Màroy:
\q1 mb’ambohi-Tsione mb’eo.
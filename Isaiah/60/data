\c 60
\q1
\v 1 Miongaha, miloeloea;
\q1 fa totsake o hazava’oo
\q1 fa nanjirik’ ama’o ty enge’ \nd Iehovà\nd*.
\q1
\v 2 Toe hanaroñe ty tane toy
\q1 ty hamoromoroñañe
\q1 naho amo kilakila ondatio ty ieñe ngeo’e,
\q1 fe hitosàke ama’o t’\nd Iehovà\nd* vaho ho oniñe ama’o ty enge’e.
\q1
\v 3 Hañavelo mb’amo hazava’oo
\q1 o kilakila ondatio\f + \fr 60:3 \ft Ies 60:19-20, Ben 21:23-24\f*,
\q1 naho mb’ami’ty fireandream-panjiriha’o
\q1 o mpanjakao.
\q1
\v 4 Ampiandrao mb’eo mb’eo o fihaino’oo, le mahaoniña, hene mifanontoñe, mivovotse mb’ama’o mb’eo
\q1 boak’e tsietoitane añe o ana-dahi’oo,
\q1 vaho hotroñe’ o mpiatrak’ azeo
\q1 o anak’ ampela’oo.
\q1
\v 5 Ho oni’o amy zao naho haviake, hitepotepo vaho hienatse ty arofo’o;
\q1 Fa hasese ama’o ty havokara’ i riakey,
\q1 hitotsake ama’o ty vara’ o fifeheañeo.
\q1
\v 6 Handrakotse’ azo ty rameva añ’aleale;
\q1 hikararake boake Seba añe
\q1 o rameva tora’ i Midiane naho Eifàeo\f + \fr 60:6 \ft Eifà: mokotse, vozake\f*
\q1 hanese volamena naho rame,
\q1 hitalily ty enge’ \nd Iehovà\nd*.
\q1
\v 7 Sindre hatontoñe ama’o
\q1 ze lia-rai’ i Kedare\f + \fr 60:7 \ft Kedare: mainte; fandalañe\f*,
\q1 songa hitoroñe azo
\q1 ty añondrilahi’ i Nebaiote\f + \fr 60:7 \ft Nebaiote: saontsy; toky; taroke\f*,
\q1 hionjom-b’an’ kitreliko mb’eo fa mañeva;
\q1 ho rengèko ty akibam-bolonaheko.
\q1
\v 8 Ia o mitiliñe hoe rahoñeo? hoe deho mamonje o traño’eo.
\q1
\v 9 Toe handiñe ahy o tokonoseo,
\q1 naho hiaolo hinday o ana-dahi’oo
\q1 boake lavitse añe o sambo’ i Tarsosio,
\q1 reketse ty volafoti’iareo
\q1 vaho ty volamena’iareo,
\q1 mb’amy tahina’ \nd Iehovà\nd* Andrianañahare’o,
\q1 naho mb’amy Masi’ Israeley,
\q1 fa ie ro hanolotse’ engeñe ama’o.
\q1
\v 10 Harafi’ o renetaneo o kijoli’oo,
\q1 naho hiatrak’azo o mpanjaka’eo;
\q1 toe linafako an-kabosehan-drehe,
\q1 fe am-pañosihañe ty niferenaiñako.
\q1
\v 11 Hisokake nainai’e o lalam-bei’oo,
\q1 tsy harindriñe handro ndra hale,
\q1 hañendesa’ ondaty ama’o
\q1 ty vara’ o kilakila’ ndatio,
\q1 vaho hivovora’ o mpanjaka’eo.
\q1
\v 12 Hirotsake ty fifeheañe naho
\q1 ze famelehañe tsy mitoroñe azo;
\q1 eka ho vata’e fianto i fifeheañe rezay.
\q1
\v 13 Homb’ama’o mb’eo ty volonahe’
\q1 i Lebanone, o mendoraveñeo,
\q1 o harandrantoo, o mañario,
\q1 naho o kintsiñeo,
\q1 hampisomontia’ iareo i toeko miavakey;
\q1 le hanoeko fanjàka ty atimpaheko.
\q1
\v 14 Hidrakadrakake mb’ama’o mb’eo
\q1 ty ana’ o nampisoañe azoo,
\q1 hibokoke an-dela-pandia’o eo
\q1 o nanìtse azoo;
\q1 vaho hanoa’ iereo ty hoe:
\q1 ty rova’ \nd Iehovà\nd*,
\q1 ty Tsione’ i Masi’ Israeley.
\q1
\v 15 Aa kanao naforintseñe
\q1 naho ni-falai’ ondaty irehe,
\q1 vaho tsy nirangaeñe,
\q1 le hanoeko fiaintane nainai’e,
\q1 hafaleañe tariratse an-tariratse.
\q1
\v 16 Ho riote’ areo ty ronono’ o fifeheañeo
\q1 hinono am-patroam-panjaka
\q1 vaho ho fohi’o te
\q1 Izaho \nd Iehovà\nd* ro Mpandrombak’ azo,
\q1 naho Izaho Tsitongerè’ Iakobe
\q1 ro Mpijebañe azo.
\q1
\v 17 Hindesako volamena
\q1 hasolo ty torisìke,
\q1 naho torisìke hasolo ty hatae,
\q1 naho viñe fa tsy vato;
\q1 hanoeko fierañerañañe o mpifehe’oo,
\q1 vaho havantañañe o mpizaka’oo.
\q1
\v 18 Tsy ho rey an-taneko ao ka
\q1 ty hotakotake, ndra fangoakoahañe
\q1 ndra fiantoañe am-po fahe’o ao;
\q1 fa hatao’o ty hoe
\q1 Fandrombahañe o kijoli’oo,
\q1 naho fandrengeañe o lalam-beio.
\q1
\v 19 Tsy i àndroy ka ty hitsavavàk’ ama’o te handro,
\q1 vaho tsy ty hadorisa’ i volañey
\q1 ty himilemiletse ama’o;
\q1 fa ­hireandreañe ama’o nainai’e t’\nd Iehovà\nd*,
\q1 naho ho enge’o t”i Andrianañahare.
\q1
\v 20 Le lia’e tsy hiroñe i àndroy,
\q1 naho tsy hisitake ka i volañey;
\q1 fa \nd Iehovà\nd* ty ho failo’o nainai’e,
\q1 vaho ho modo o androm-pandalà’oo.
\q1
\v 21 Hene ho vantañe ondati’oo
\q1 ho lova’ iareo nainai’e ty tane;
\q1 ie singa namboleko,
\q1 ty satan-tañako, handrengeañ’ Ahiko.
\q1
\v 22 Hinjare arivo ty tsitso’e,
\q1 naho fifeheañe jabajaba ty kede\f + \fr 60:22 \ft Ies 41:14, Dan 2:34-44\f*;
\q1 Izaho \nd Iehovà\nd* ty hanaentaeñe aze
\q1 ami’ty andro’e.
\c 23
\q1
\v 1 Ty nibangoeñe i Tsore\f + \fr 23:1 \ft Tsore: haozarañe; vato; masioñe\f*:
\q1 mangolalaiha ry lakam-bein-Tarsiseo\f + \fr 23:1 \ft Tarsise; fitsakoreañe, fihotsohotsoañe\f*;
\q1 narotsake re: pok’anjomba,
\q1 tsy amam-pitolia;
\q1 natalili’ o boake Kitio\f + \fr 23:1 \ft Kity: o mamonotrobokeo; volamena\f*.
\q1
\v 2 Mianjina ry mpimoneñ’ añ’olotse añe;
\q1 ry natsafe’ o mpanao takina’ i Tsidone\f + \fr 23:2 \ft Tsidone: mañoro, maminta; tsinindroke\f*, mpitsake i riakeio.
\q1
\v 3 Ty tabiri’ i Sihore\f + \fr 23:3 \ft Sihore: mainte; am-poheke; I saka Nailey\f* an-drano mieneneo,
\q1 ty voka’ i Sakay ty tambe’e;
\q1 ie ty ni-tsena’ o kilakila’ ndatio.
\q1
\v 4 Mimeñara ry Tsidone;
\q1 fa mivolañe i riakey,
\q1 manao ty hoe ty haozara’ i riakey:
\q1 Mboe lia’e tsy nitsongo iraho,
\q1 tsy niterak’ajaja; tsy nañabey ajalahy,
\q1 tsy nañotroñe somondrara.
\q1
\v 5 Ie pok’ e Mitsraime añe i taliliy,
\q1 le hioremeñe iereo ty amy enta’ i Tsore.
\q1
\v 6 Mitsaha mb’e Tarsise mb’eo;
\q1 mangoihoia ry mpimoneñ’añ’olotseo.
\q1
\v 7 Itoy hao i rova nirebeha’ areoy,
\q1 i nioreñe haehaey? i naneseañe o fandia’eo hitaveañe an-tsietoitaney?
\q1
\v 8 Ia ty nibeko i Tsore izao?
\q1 i mpanolon-tsabakam-panjakay?
\q1 Ie sindre ana-donake o mpandetakeo,
\q1 songa niroandria’ ty tane toy
\q1 o kinanga’eo?
\q1
\v 9 Ereñere’ \nd Iehovà\nd*’ i Màroy izay,
\q1 hanivàñe ty firengevoha’
\q1 ze hene engeñe,
\q1 hamotsaha’e ze fonga onjoneñe
\q1 an-tane atoy.
\q1
\v 10 Manginahinà an-tane’o eo
\q1 an-tsata’ i Sakay,
\q1 ry anak’ampela’ i Tarsise!
\q1 fa tsy eo ty mikalañe.
\q1
\v 11 Natora-kitsi’e ambone’ i riakey
\q1 ty fità’e,
\q1 nakopikopi’e o fifeheañeo;
\q1 fa linili’ \nd Iehovà\nd* ty amy Kanàne
\q1 te ho mongoreñe o fipalira’eo.
\q1
\v 12 Le hoe re: Tsy hirenge ka,
\q1 ry anak’ ampela’ i Tsidone demokeo,
\q1 miongaha, mitsahà mb’e Kity mb’eo;
\q1 fe tsy hahazoa’o fitofañe ty añe.
\q1
\v 13 Hehe ty tane’ o nte-Kasdio—
\q1 ondaty tsy teo
\q1 amy nandahara’ i Asore aze
\q1 ho amo ampatrambeioy;
\q1 natroa’ iareo o rafi-panamea’ iareoo, nakorenda’ iareo o anjomba’eo; nampangoakoahe’ iereo.
\q1
\v 14 Mangolalaiha ry lakam-bei’ i Tarsiseo,
\q1 fa rotsake i fiampira’oy.
\q1
\v 15 Ho tondroke amy andro zay te
\q1 haliño fitom-­polo taoñe ty Tsore,
\q1 ami’ty androm-panjaka;
\q1 ie peake i fitom-polo taoñe zay
\q1 le hifetsake amy Tsore i sabon-karapiloy.
\q1
\v 16 Tintino i marovaniy,
\q1 mañariaria an-drova ao,
\q1 ry karapilo tsy tiahy; titiho feo mamy,
\q1 isabò sabo maro, hahatiahiañe azo.
\q1
\v 17 Aa ie peake i taoñe fitompolo rey
\q1 le ho tendreke te ho tilihe’ \nd Iehovà\nd*
\q1 t’i Tsore,
\q1 le himpolia’e i nanambezañe azey,
\q1 hanitsike o kila fifeheañe ambone’ ty tane toy amy hakarapiloa’ey.
\q1
\v 18 Havalike ho miavake am’ \nd Iehovà\nd*
\q1 o kilanka’eo naho o tambe’eo;
\q1 tsy hahaja, tsy hakafitse;
\q1 fa ho a o mpimoneñe
\q1 añatrefa’ \nd Iehovà\nd*o
\q1 o tombom-baro’eo,
\q1 hahaeneñañe mahakama
\q1 vaho ho an-tsaroñe mañeva.
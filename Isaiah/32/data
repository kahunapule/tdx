\c 32
\q1
\v 1 Oniño te hifelek’ an-kavañonañe
\q1 ty mpanjaka,
\q1 vaho hifehe an-katò o roandriañeo.
\q1
\v 2 Le hanahake ty fipalirañe
\q1 ami’ty tioke t’indaty,
\q1 naho hoe fitampiñañe ami’ty lihits’ orañe,
\q1 hoe rano mitsiritsioke an-tane kànkañe,
\q1 hambañe ami’ty tevam-bato ialofañe
\q1 an-tane kirikintañe ao.
\q1
\v 3 Le tsy hakipe ty fihaino’ o mahaisakeo;
\q1 vaho hitsendreñe ty ravembia mahajanjiñe.
\q1
\v 4 Haharendre-kilala
\q1 ty fivetsevetse bei-àreke,
\q1 hiaren-tsaontsy ty famele’ o mènekeo.
\q1
\v 5 Tsy hatao vañoñe ka ty dagola,
\q1 le tsy hatao matarike ty tsivokatse;
\q1
\v 6 Amy te mivolam-­borosode ty gege,
\q1 mikitro-draha raty ty tro’e,
\q1 hitoloñe tsy aman-Kake,
\q1 hivolañ’ ota am’ \nd Iehovà\nd*,
\q1 kefohe’e ty tro’ i saliko,
\q1 vaho kapaihe’e ty fitovi’ i taliñiereñey.
\q1
\v 7 Tsy vente’e ty harao’ o tsivokatseo;
\q1 kiniae’e loza an-tambaimbaiñe
\q1 o rarakeo,
\q1 ndra te mivolan-to i misotriy.
\q1
\v 8 Misafiry fatarihañe ty matarike,
\q1 naho i fatariha’e ty ijadoña’e.
\q1
\v 9 Miongaha ry rakemba miagarègañeo,
\q1 janjiño o feokoo;
\q1 ry anak’ampela mitabonìtseo
\q1 anoloro sofiñe o lañonakoo.
\q1
\v 10 Ho ampoheke nahareo
\q1 te peake ty taoñe tovoñañ’ andro
\q1 ry tsidaredareo;
\q1 fa tsy hamokatse o vaheo,
\q1 tsy ho toly i fanontonañey.
\q1
\v 11 Mititititiha, ry miaiñañoleñañeo, mimahimahiña ry miandrañandrañeo; maña­metsametsà, miboridaña,
\q1 misikina gony an-tohake
\q1
\v 12 Mikabokaboha araña
\q1 ty amo tonda nisoao,
\q1 naho amo vahe niregoregoo,
\q1
\v 13 ty amy tane-hoba’ ondatikoy,
\q1 ie itiriam-patike naho hisatse;
\q1 eka, ty amo anjomba mitsinjakeo
\q1 vaho i rova mandia taròbay.
\q1
\v 14 Fa kòake i anjombam-panjakay,
\q1 babangoañe i rova ­nitsi­tsike ondatiy;
\q1 fa lakato nainai’e ty haboa
\q1 naho ty fijilovañ’abo
\q1 fa fitsamboañam-birike lý
\q1 naho fiandraza’ o lia-raikeo
\q1
\v 15 ampara’ te adoañe amantika
\q1 ty Arofo boak’ añ’abo,
\q1 ie ho tete-­kobokara ty ratraratra,
\q1 vaho atao ty hoe ala ty tonda vokatse.
\q1
\v 16 Himoneñe am-patrambey ao
\q1 amy zao ty hatò,
\q1 vaho hañialo an-tonda kobokara ao
\q1 ty havantañañe.
\q1
\v 17 Hamokatse fierañerañañe
\q1 ty havañonañe,
\q1 hahatoly fianjiñañe naho fatokisañe
\q1 nainai’e ty hamarentane.
\q1
\v 18 Hitoboke
\q1 añ’akibam-pañanintsiñe ondatikoo,
\q1 naho am-pipaliran-tsoa,
\q1 vaho am-pitofàñe mipendreñe.
\q1
\v 19 Manahake te mihotrake
\q1 ty amy havandray i alay;
\q1 t’ie harèke ambane i rovay.
\q1
\v 20 Haha nahareo mpitongy
\q1 añ’olon-drano iabio,
\q1 o mampidada ty tombo’ o añombeo
\q1 naho o borìkeo.
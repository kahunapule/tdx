\c 49
\p
\v 1 Ry tokonoseo, mijanjiña ahiko;
\q1 mitsendreña ry ondaty tsietoitàneo;
\q1 fa nikanjy ahy sikal’ an-tron-dreneko ao
\q1 t’\nd Iehovà\nd*; boak’an-kovin-dreneko ao
\q1 ty nitoñona’e ty añarako.
\q1
\v 2 Fa nanoe’e arara masioñe ty vavako; an-talinjom-pità’e ao ty nañetaha’e; nanoe’e ana-pàle vinàñe; an-trañom-pale ao ty nampikafira’e;
\q1
\v 3 Le hoe re tamako:
\q1 Mpitoroko irehe, Israele;
\q1 Ihe ty fandrengeañe ahy.
\q1
\v 4 Fe hoe raho~: Nifanehake ami’ty tsy
\q1 havokaran-draho; nahamodo ty haozarako
\q1 tsy jefa’e naho tsy vente’e; toe \nd Iehovà\nd* ty hahazoako to, naho aman’Añahareko ao
\q1 ty tambem-pitoloñako.
\q1
\v 5 Aa hoe t’\nd Iehovà\nd* henanekeo— ie nitsene ahy an-koviñ’ ao ho mpitoro’e, hampipoliako t’Iakobe,
\q1 ndra te tsy natontoñe t’Israele, fe aman-kasy am-pihaino’\nd Iehovà\nd* iraho vaho haozarako t’i Andrianañahareko.
\q1
\v 6 hoe re: Raha loho-kede ho azo
\q1 te ho mpitoroko hampionjoñe o fifokoa’ Iakobeo, hampipoly o tarira’ Israeleo;
\q1 te mone hatoloko azo
\q1 ty ho failo’ o kilakila ondatio, hahatsitsifañe ty fandrombahako
\q1 pak’ añ’ olo’ ty tane toy añe.
\q1
\v 7 Hoe t’\nd Iehovà\nd*— t’i Mpijeba’ Israele, i Masi’ey—
\q1 amy nisirikaeñey, amy falai’ o kilakila ondatioy, amy mpitorom-pifehey;
\q1 ho isa’ o mpanjakao le hiongake, vaho hibàboke o ana-donakeo,
\q1 am’ \nd Iehovà\nd* migahiñey, i Masi’ Israele nijoboñe azoy;
\q1
\v 8 Hoe ty nafè’ \nd Iehovà\nd*~:
\q1 Añ’andro mete ty nitsanoñako azo,
\q1 añ’androm-pandrombahañe
\q1 te nitolorako; harovako irehe,
\q1 vaho hatoloko ho fañina am’ondatio,
\q1 hañavao i taney,
\q1 hampandova’o o lova mangoakoakeo;
\q1
\v 9 mitsey amo mpirohio ty hoe~: Miakara.
\q1 vaho amo añ’ieñeo, ty hoe~: Miboaha.
\q1 Hihinañe añ’olon-dalañe eo iereo,
\q1 ho fiandraza’ iareo o haboañe iabio.
\q1
\v 10 Ie tsy ho kerè ndra maran-drano,
\q1 tsy ho pisañen-katrevohañe
\q1 ndra tariñandroke;
\q1 fa hiaolo iareo ty Mpitretrè,
\q1 ho tehafe’e mb’an-drano
\q1 manganahana mb’eo.
\q1
\v 11 Le hanoeko lalañe o vohiko iabio,
\q1 vaho haonjoñe ambone o lalan-damokeo.
\q1
\v 12 Toe ho boake tsietoitane añe retoañe;
\q1 ho boak’ avaratse añe retiañe
\q1 naho ahandrefañe añe reroañe,
\q1 vaho hiboak’e Sinime\f + \fr 49:12 \ft Sinime: Tane atimo\f* añe reroy.
\q1
\v 13 Misaboa ry andikerañe ao~!
\q1 mandià taroba ry tane~!
\q1 mipoñafa beko ry haboañeo~!
\q1 fa ohoñe’ \nd Iehovà\nd* ondati’eo,
\q1 tretreze’e o mpisotri’eo.
\q1
\v 14 Fe hoe t’i Tsione:
\q1 Nifarie’ \nd Iehovà\nd* iraho,
\q1 vaho nandikofa’ i \nd Talè\nd*.
\q1
\v 15 Ho haliño’ ty rakemba hao
\q1 ty ana’e minono;
\q1 tsy ho ferenaiña’e hao
\q1 ty ana-dahi’e boak’ an-kovi’e ao?
\q1 Eka ndra t’ie mañaliño,
\q1 Izaho tsy hañaliño azo.
\q1
\v 16 Hehe t’ie sinokiko an-dela-tañako;
\q1 Añatrefako eo nainai’e o kijoli’oo.
\q1
\v 17 Malisa o ana’oo; fa mienga
\q1 o mpandro­tsake naho mpamaoke azoo.
\q1
\v 18 Andrandrao fihaino,
\q1 le mañisaha mb’eo mb’eo: ie mifanontone iaby te mb’ama’o mb’etoañe.
\q1 Amy te izaho veloñe, hoe t’\nd Iehovà\nd*,
\q1 hene ho hamiñe’o hoe bange,
\q1 vaho ho ravaha’o hoe an’enga-vao.
\q1
\v 19 Fa rinotsake naho malio
\q1 vaho mangoakoake
\q1 o tane’oo,
\q1 fe maifitse irehe henane zay
\q1 ty amo mpimoneñeo,
\q1 vaho ho lavitse azo o nampigedrañe azoo.
\q1
\v 20 Mbe hibisike an-dravembia’o ao
\q1 o anam-pandalà’oo, ty hoe:
\q1 Maifitse amako ty toe’o toy;
\q1 añalalahao toetse himoneñako.
\q1
\v 21 Hitsakore ty hoe irehe an-trok’ao:
\q1 Sinama’ ia o retoañeo, Izaho nimotso anake naho nibangiñe,
\q1 nasese vaho mpirererere avao?
\q1 Ia ty nañabey o retoañe?
\q1 izaho naforintseñe:
\q1 boak’aia o retoañeo?
\q1
\v 22 Hoe t’i \nd Talè\nd* \nd Iehovà\nd*:
\q1 Ingo fa hañonjon-tsirañe
\q1 amo kilakila ondatio iraho,
\q1 naho hajadoko am’ ondatio ty viloko,
\q1 naho hindese’ iareo añ’araña’e ao
\q1 o ana-dahi’ areoo,
\q1 vaho hasese’ iereo añ’ èga
\q1 o anak’ ampela’ areoo.
\q1
\v 23 Ho roae-mpañotroñe iareo
\q1 o mpanjakao,
\q1 hampinono iareo o valim-panjakao,
\q1 hidrakadrakake ama’o iereo,
\q1 laharañe mb’an-tane,
\q1 hitsela ty deboke am-pandia’o eo;
\q1 vaho ho fohi’o te Izaho \nd Iehovà\nd*,
\q1 le tsy ho salatse ze mahaliñe ahy.
\q1
\v 24 Ho tavaneñe ami’ty fanalolahy
\q1 hao ty tsindro’e,
\q1 havotsotse amy nahagiokey hao
\q1 o tsinepa’eo?
\q1
\v 25 Fa hoe t’\nd Iehovà\nd*:
\q1 Toe ho tavaneñe amy fanalolahiy
\q1 o narohi’eo,
\q1 naho havotsotse amy mitrotrofiakey
\q1 o hinoro’eo;
\q1 hatrefeko ty miatreatre azo,
\q1 vaho ho rombaheko o ana’oo.
\q1
\v 26 Ho fahanako amo nofo’eo avao
\q1 o mpamorekeke anahareoo;
\q1 ho mamoe’ ty lio’e avao,
\q1 hoe t’ie divay mamy;
\q1 ho fohi’ ze hene nofotse te
\q1 Izaho \nd Iehovà\nd* ro Mpandrombak’ azo,
\q1 naho t’i Mpijeba’o, t’i Manjofa’ Iakobe.
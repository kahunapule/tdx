\c 5
\p
\v 1 Nisabo ty hoe amy andro zay t’i Deborae naho i Barak’ ana’ i Abinoame:
\q1
\v 2 Andriaño t’\nd Iehovà\nd*
\q1 te nonjoneñe ty lohà’ Israele,
\q1 naho nanolo-batañe an-tsatri’e ondatio.
\q1
\v 3 Mijanjiña ry mpanjaka,
\q1 manokilaña ravembia ry roandriañeo;
\q1 zaho eka zaho ty hisabo am’\nd Iehovà\nd*,
\q1 ho rengeko an-tsabo t’\nd Iehovà\nd*,
\q1 Andrianañahare’ Israele.
\q1
\v 4 Ry \nd Iehovà\nd*, ihe nionjoñe boake Seire ao
\q1 ihe niroborobo boak’an-tete’ i Edome ao, nanginikinike i taney,
\q1 nifororoake o an-dikerañeo,
\q1 eka nampikojojoake rano o rahoñeo.
\q1
\v 5 Nitranak’ aolo’ \nd Iehovà\nd* o vohitseo,
\q1 naho i Sinaiy\f + \fr 5:5 \ft Sinay: rongoñe; firafelahiañe\f* añatrefa’ \nd Iehovà\nd*
\q1 Andrianañahare’ Israele eo.
\q1
\v 6 Ie tañ’andro i Samgare ana’ i Anate,
\q1 faha’ Iaele, ie nikoake o damokeo;
\q1 ninokitse an-dalan-tsileke
\q1 ze atao mpañavelo.
\q1
\v 7 Hene nijihetse o mpimone’ o tanañeo,
\q1 nijohañe t’Israele
\q1 ampara’ te nitroatse t’i Deborae,
\q1 ie niongake ho rene’ Israele.
\q1
\v 8 Fe nijoboñe ‘ndrahare vao iereo,
\q1 vaho an-dalambey eo ty aly;
\q1 nitendrek’ amo efats’ ale’ Israeleo hao ty fikalandefo ndra ty lefoñe?
\q1
\v 9 Mitolik’ amo roandria’ Israeleo ty troko,
\q1 o nanolo-batañe an-tsatri’e boak’ am’ondati’eo; andriaño t’\nd Iehovà\nd*.
\q1
\v 10 Misaontsia ry mpiningi-borìke fotio,
\q1 o mpiaolo an-jakao,
\q1 naho mañavelo amy lalañey.
\q1
\v 11 Ambone’ ty feom-pitàm-pale
\q1 am-pitarihan-drano eo,
\q1 ty hitalilia’ iareo
\q1 o fitoloñam-banta’ \nd Iehovà\nd*o,
\q1 ty asa’e mahity amo tanàñe e Israeleo,
\q1 le hizotso mb’an-dalam-bey mb’eo
\q1 ondati’ \nd Iehovà\nd*o henane zao.
\q1
\v 12 Mivañona, mivañona, ry Deborae,
\q1 mitroara, mitroara, le andaharo sabo,
\q1 miongaha ry Barake, le kozozoto
\q1 mb’ am-pandrohizam-b’eo
\q1 o mpirohi’oo ry ana-dahi’ i Abinoame.
\q1
\v 13 Nizotso mb’etoa o fanalolahy sehanga’eo;
\q1 nampifehe’ \nd Iehovà\nd* ahy o maozatseo.
\q1
\v 14 Niboake Efraime i vaha’ey
\q1 hiatreke i Amaleke;
\q1 nanonjohy aze t’i Beniamine haname ondati’oo;
\q1 niakatse i Makire o mpandilio;
\q1 naho boake Zebolone
\q1 o mahafitan-tsatilòm-panokitseo.
\q1
\v 15 Nindre amy Deborae ka o roandria’ Isakareo
\q1 nañorik’ an-tomi’ i Barake t’\nd I\nd*sakare
\q1 mb’am-bavatane mb’eo;
\q1 toe ra’elahy ty fitsakorean’ arofo’
\q1 o mpirai-lia’ i Reobeneo.
\q1
\v 16 Ino ty nimoneña’o an-goloboñ’ ao,
\q1 hijanjiña’o ty fibabababà’
\q1 o lia-raikeo?
\q1 Toe ra’elahy ty fitsikarahan’ arofo’
\q1 o mpirai-lia’ i Reobeneo.
\q1
\v 17 Nitambatse alafe’ Iordaney t’i Gilade,
\q1 nañino ka ty fitsoloha’ i Dane
\q1 ankalo’ o lakañeo?
\q1 Nidoñe añolon-driake añe t’i Asere,
\q1 nimoneñe am-pitolian-dakañe eo.
\v 18 I Zebolone ty rofoko namoe’aiñe
\q1 ampara’ ty fivetrahañe,
\q1 naho i Naftalý an-kaboa’ o hivokeo.
\v 19 Nimb’eo o mpanjakao nialy;
\q1 nañotakotake e Taanake
\q1 o mpanjaka’ i Khanàne marine’
\q1 o rano’ i Megidòo,
\q1 tsy nandrambe vola ho tambe.
\q1
\v 20 Nialy o boak’ an-dikerañeo,
\q1 nialy amy Siserà o vasiañeo
\q1 boak’ amo lala’eo.
\q1
\v 21 Sinao’ ty saka Kisone iereo,
\q1 i saka haehaey, i saka’ Kisoney.
\q1 Mañitsaha an-kaozarañe, ry troko.
\q1
\v 22 Hotron-tsoavala amy zao,
\q1 godogodoin-drimatse,
\q1 ty fandrimata’ o fanalohahi’eo.
\q1
\v 23 Afatse t’i Meroze\f + \fr 5:23 \ft Meroze: raha mietake; boròke\f* hoe ty anjeli’ \nd Iehovà\nd*,
\q1 ozoño mena o mpimone’eo,
\q1 amy t’ie tsy niavy hañolotse \nd Iehovà\nd*,
\q1 tsy nolora’iareo t’\nd Iehovà\nd* hiatrek’ o lahidefoñeo.
\q1
\v 24 Haha amo rakembao t’Iaele,
\q1 tañanjomba’ i Kevere, nte-Keny;
\q1 haha re amo rakemba an-kibohotseo.
\q1
\v 25 Rano ty nihalalie’e fe ronono ty nazotso’e;
\q1 nanjotsoa’e dero am-pinga mañeva.
\q1
\v 26 Rinambem-pità’e i tsatokey,
\q1 ty fità’e havana rekets’ ana-batom-pitoloñañe;
\q1 finofo’e amy ana-batoy t’i Sisera,
\q1 nampipotire’e ty añambone’e,
\q1 Eka, tinombo’e naho trinofa’e
\q1 o fitendrean’aoli’eo.
\q1
\v 27 Am-pandia’e eo ty nibokobokoa’e;
\q1 nikorovoke, nandre;
\q1 am-pandia’e eo ty niondreha’e,
\q1 nilantsiñe eo, amy nihotraha’ey,
\q1 teo ty nidona’e mate.
\q1
\v 28 Nitalake an-dalan-kede’e añe ty rene’ i Siserà
\q1 nikoaik’ an-tsingarakarake:
\q1 Ino ty nahatambatse i sarete’ey añe?
\q1 Akore te mihenekenek’ añe avao
\q1 o laròn-tsarete’eo?
\q1
\v 29 Nanoiñe aze o ana-donak’ ampela’e mahihitseo,
\q1 Eka nifanointoiñe ama’e o fivola’eo,
\q1
\v 30 Hera t’ie nitendreke fikopahañe,
\q1 vaho mifanjara?
\q1 Songa ondaty aman-tsomondrara’e ndra roe;
\q1 le amy Siserà ty vara maro volo;
\q1 fikopahañe am-bolo’e ankafankafa,
\q1 satam-pitrebeke,
\q1 volom-pitoloñam-pitrebeke
\q1 ami’ty lafi’e roe,
\q1 mañeva ty fititia’ o mpamaokeo?
\q1
\v 31 Izay ty hivetraha’ o rafelahi’o iabio
\q1 ry \nd Iehovà\nd*;
\q1 le hanahake i àndroy am-pionjona’e
\q1 an-kaozarañe, o mikoko Azeo.
\p Le nitofa efa-polo taoñe i taney.
\c 10
\p
\v 1 Ie añe t’i Abimeleke, le nitroatse handrombake Israele ka t’i Tolà\f + \fr 10:1 \ft Tola: oletse mena; mañabarà\f*, ana’ i Poà\f + \fr 10:1 \ft Poà: Fanjaka, \f*, ana’ i Dodò\f + \fr 10:1 \ft Dodò: rahalahin-drae’e ndra rene’e\f*, nte-Isakare; mpimo­neñe e Samire\f + \fr 10:1 \ft Samire: mpanalatse; valabey; rongoñe; \f* am-bohi’ i Efraime.
\v 2 Nizaka e Israele taoñe roapolo-telo’ amby re naho nihomake vaho nalenteke e Samire ao.
\v 3 Ie añe, nitroatse ka t’Iaire\f + \fr 10:3 \ft Iaire: hazavako; i miilo hazavañey\f* nte Gilade le nizaka taoñe roapolo-ro’ amby.
\v 4 Nanañ’ anadahy telo-polo re niningitse añ’ ana-borìke telo-polo, ie aman-drova telo-polo, o atao rova’ Iaire sikala henaneo; an-tane Gilade ao irezay.
\v 5 Nivilasy t’Iaire vaho nalenteke e Kamone\f + \fr 10:5 \ft Kamone: ty fiherenkovelo’e\f* ao.
\p
\v 6 Nanao haloloañe am-pivazohoa’ \nd Iehovà \nd*indraike o ana’ Israeleo ie nitoroñe o Baaleo naho o Hazomangao naho o ’ndrahare’ i Ara­meo naho o ’ndrahare’ i Tsidoneo naho o ‘ndrahare’ i Moabeo naho o ‘ndraharen’ ana’ i Amoneo naho o ‘ndraharen-te-Pilistio vaho naforintse’ iareo t’\nd Iehovà\nd*, tsy nitoroñe aze.
\v 7 Aa le nisolebotse am’ Israele ty haviñera’ \nd Iehovà \nd*le natolo’e am-pità’ o nte-Pilistio, vaho am-pità’ o ana’ i Amoneo.
\v 8 Finorekekè’ iareo naho dinemo’ iareo taoñe folo-valo’ amby o ana’ Israeleo, toe o ana’ Israele alafe’ Iordaney an-tane’ o nte-Amoreo e Giladeo.
\v 9 Nitsa­ha’ o ana’ i Amoneo ka Iordaney hialy am’ Iehoda, naho amy Beniamine, naho amy anjomba’ i Efraimey, vaho vata’e nalovilovy t’Israele.
\p
\v 10 Nitoreo amy \nd Iehovà \nd*amy zao o ana’ Israeleo, nanao ty hoe: Aman-kakeo ama’o zahay, fa niambohoa’ay t’i Andrianañahare’ay, vaho nitoroñe o Baaleo.
\v 11 Aa le hoe t’\nd Iehovà \nd*amo ana’ Israeleo: Tsy nirombaheko amo nte-Mitsraimeo hao naho amo nte-Amoreo naho amo ana’ i Amoneo, naho amo nte-Pilistio?
\v 12 Niforekeke’ o nte-Tsidoneo ka, naho o nte-Amalekeo, naho o nte Amoneo le nitoreova’ areo vaho rinombako am-pità’ iareo.
\v 13 Fe niambohoa’ areo, vaho nitoroñe ‘ndrahare ila’e; zay ty tsy andrombahako anahareo.
\v 14 Akia koiho o ‘ndrahare jinobo’ areoo; angao handrombaha’ iareo amo hasotria’ areoo.
\v 15 Le hoe o ana’ Israeleo amy \nd Iehovà\nd*: Toe nanao hakeo zahay, ano ama’ay ze hatao’o soa; fa ehe hahao te anito.
\v 16 Aa le nadò’ iareo añe o ‘ndrahare ankafankafa añivo’ iareo ao, naho nitoroñe \nd Iehovà\nd*; vaho niferenaiña’ ty arofo’e o nte’ Israeleo amo falovilovia’eo.
\v 17 Kinoik’ amy zao o nte-Amoneo naho nitobe e Gilade ao. Nifanontoñe ka o ana’ Israeleo le nitobe e Mitspà ao.
\v 18 Le hoe ty nifanaontsia’ ondatio naho o roandria’ i Giladeo: Ia mb’ arè ty hiorots’ aly amo ana’ i Amoneo? Ie ty hatao lohà’ o hene’ mpimone’ i Giladeo.
\c 3
\p
\v 1 Zao o fifelehañe nenga’ \nd Iehovà\nd* hitsoha’e Israele amy te tsy maro ty teo amo fihotakotahañe amy Khanàneio;
\v 2 soa te ho fohi’ o tarira’ Israeleo, hampiòha’e hialy, o tsy naharendreke ndra inoñ’ inoñe ama’e taoloo;
\v 3 aa ie toñoneñe: le teo o talè’ lime’ o nte Pilistìo naho o nte-Khanàne iabio naho o nte-Tsidoneo vaho o nte-Kive nimoneñe am-bohi’ i Libanoneo boak’ am-bohim-Baale-kermone ao pak’ am-pimoahañe e Kamate añe.
\v 4 Toe ie ty fitsohañe Israele, hampaharofoanañe ke ho haoñe’ iereo o lili’ \nd Iehovà\nd* linili’e an-droae’ iareo am-pità’ i Mosèo.
\v 5 Aa le nitrao-pimoneñe amo nte-Khanàneo naho amo nte-Kiteo naho amo nte-Amoreo naho amo nte-Perizeo naho amo nte-Kivio vaho amo nte Iebosio o ana’ Israeleo;
\v 6 nengae’ iareo o anak’ ampela’eo ho valy naho natolo’ iereo amo ana-dahi’eo o anak’ampela’ iareoo naho nitoroñe o ‘ndrahare’ iareoo
\v 7 naho nitolon-karatiañe añatrefa’ \nd Iehovà\nd* o ana’ Israeleo, ie nañaliño \nd Iehovà\nd* Andrianañahare’ iareo vaho nito­roñe o Baaleo naho o hazomangao.
\p
\v 8 Aa le niforoforo am’ Israele ty haviñera’ \nd Iehovà\nd* naho naleta’e am-pità’ i Kosane’risataime\f + \fr 3:8 \ft Kosane-risataime: hamainten-kakeo\f* mpanjaka’ i Arame-naharaime\f + \fr 3:8 \ft Arame-naharaime; Arame-Saka roe\f*, vaho nitoro­ñe i Kosane’ risataime valo taoñe o ana’ Israeleo.
\v 9 Ie nitoreo am’ \nd Iehovà\nd* o ana’ Israeleo le nampitroara’ \nd Iehovà\nd* mpandrombake o ana’ Israeleo hañaha iareo, toe i Otniele\f + \fr 3:9 \ft Otniele: fotoran’Añahare\f* ana’ i Kenaze\f + \fr 3:9 \ft Kenaze: o vinily zao; o firovetañe zao\f* zai’ i Kalebe.
\v 10 Nivotrak’ ama’e ty Arofo’ \nd Iehovà\nd*, le nizaka Israele naho nionjom-bañ’ aly; le nasese’ \nd Iehovà\nd* am-pità’e t’i Kosane’ risataime, mpanjaka’ i Arame’ naharamime vaho zinevom-pità’e t’i Kosa­ne’ risa­taime.
\v 11 Nitofa efa-polo taoñe i taney vaho nihomake t’i Otniele ana’ i Kenaze.
\p
\v 12 Aa le nanao haloloañe am-pivazo­hoa’ \nd Iehovà\nd* indraike o ana’ Israeleo; vaho nampaozare’ \nd Iehovà\nd* amy Israele ty fità’ i Eglone\f + \fr 3:12 \ft Eglone: tamana; sarete; bontoly\f*, mpanjaka’ i Moabe\f + \fr 3:12 \ft Moabe: an-drae’e\f* ty amo hatsivokarañe nanoe’ iereo am-pivazohoa’ \nd Iehovà\nd*o.
\v 13 Natonto’e ama’e o ana’ i Amone naho i Amalekeo; le nionjombañ’ aly am’ Israele vaho tinava’e i rovan-tsatrañey;
\v 14 vaho nitoroñe i Eglone mpanjaka’ i Moabe folo-tao-valo’ amby o ana’ Israeleo.
\v 15 Fe nikoaik’ am’ \nd Iehovà\nd* o ana’ Israeleo le nampitroara’ \nd Iehovà\nd* mpandrombake, toe i Ehode\f + \fr 3:15 \ft Ehode: i mandrengey\f*, ana’ i Gerà\f + \fr 3:15 \ft Gera: misese; hotakotake; fifandierañe\f* nte-Beniamine, ondaty fitàn-kavia; ie ty nañitrifa’ o ana’ Israeleo ravoravo amy Eglone mpanjaka’ i Moabe.
\v 16 Ni­tsene fibara sambe-lela’e ho ambata’e t’i Ehode, kiho raike ty andava’e vaho nasitri’e ambane’ o siki’eo, am-pè’e ankavana ao.
\v 17 Nendese’e amy Eglone mpanjaka’ i Moabe añe amy zao i ravoravoy—toe loho sometsetse t’i Eglone.
\v 18 Ie niheneke ty fibanabanàñe i ravoravoy, le nampienga’e o nanese i ravoravoio,
\v 19 fa ie ka nibalike amo samposampo añ’ ila’ i Gilgaleo, le nanao ty hoe, manan-ko bisibisiheñe ama’o raho, ry mpanjaka; le hoe re: Mianjiña! Vaho niakatse añe iaby o mpijohañe marine azeo.
\v 20 Le niheo mb’ama’e mb’eo ty Ehode, ie niambesatse am-bangý añ’efe’e ambone ao, le hoe t’i Ehode ama’e, minday tsara ho azo raho boak’ aman’ Añahare. Niongak’ amy fiambesa’ey amy zao re,
\v 21 le nampitakare’ i Ehode amy zao ty fitan-kavia’e handrambesa’e i fibara am-pè’e havanay vaho tinombo’e an-tro’ i Eglone,
\v 22 le nitsorofotse reke-taho’e i lela’ey naho nakite’ i havondra’ey i lela’ey vaho tsy nahafakare’e boak’ an-tro’e ao i fibaray, te mone leotse ty niakatse.
\v 23 Niavotse mb’am-pimoaham-beo t’i Ehode le narindri’e ama’e ty lala’ i efetse amboney vaho nahili’e.
\v 24 Ie niavotse le nimb’eo o mpitoro’eo, fe nahatendreke te nihily o lala’ i efetseio le hoe ty asa’ iareo: Hera misafo-pandia re añ’anjomban’ asara’e ao.
\v 25 Aa ie nan­diñe eo am-para’ te nidaba, akore! ie tsy manokake o lalan’ anjombaio, le nangala’ iareo lahin-dakilè naho nanokake, Vaho hehe te niforetrake, fa nihomake eo i talè’ iareoy.
\v 26 Aa kanao nitambatse ela, nahaboti­tsike t’i Ehode le nirangae’e o samposampoo vaho nipi­tsike mb’e Seirate\f + \fr 3:26 \ft Seirate: volovoloe; ose; kokolampa; \f* mb’eo.
\v 27 Ie nimoak’ ao le nampipopò tsifan’ añondry am-bohi’ Efraime ey vaho nizotso nindre ama’e mb’eo o ana’ Israeleo boak’ an-kaboañe ao, ie niaolo,
\v 28 naho nanoa’e ty hoe, Oriho raho, fa natolo’ \nd Iehovà\nd* am-pità’ areo o nte-Moabe rafelahi’ areoo. Aa le norihe’ iereo naho nandrambe ty fitsaha’ Iordane tandrife i Moabe vaho tsy nenga’ iareo hitsahañe.
\v 29 Zinama’ iareo amy Moabe tañ’ andro zay ty lahilahy rai-ale, songa vondrake, fonga lahindefoñe, leo raike tsy nahapoliotse.
\v 30 Aa le nafotsak’ ambanem-pità’ Israele t’i Moabe amy andro zay vaho nitofa valompolo taoñe i taney.
\p
\v 31 Nanonjohy zay t’i Samgare\f + \fr 3:31 \ft Samgare: renetane; ambahiny atoy\f* ana’ i Anate\f + \fr 3:31 \ft Anate: Vale’e\f*. Nandafa lahilahy nte-Pilisty enen-jato ami’ty faroa-bosy; ie ka ty nandrombake Israele.
\c 7
\p
\v 1 Aa ie marain-tsikiake, nitroatse t’Ierob’baale, toe i Gidone, naho i valobohòke nindre ama’ey vaho nañialo añ’ ila’ ty vovo’ i Karode\f + \fr 7:1 \ft Karode: daban-draha; hembañe\f* eo; ie amy zao ro tavara’ i tobe’ o nte-Midianeoy, añ’ ila’ ty haboa’ i Morè, am-bavatane ao.
\v 2 Le hoe t’\nd Iehovà\nd* \nd*amy Gidone, Loho maro amako ondaty mindre ama’oo, te hatoloko am-pità’ iareo o nte-Midianeo hera hiebotsebora’e ami’ty hoe: Ty tañako avao ty nandrombak’ ahy.
\v 3 Ie amy zao, taroño an-dravembia’ ondatio ke t’ie mahimahiñe he mititititike: apoho himpoly, hañaleñaleñe boak’ am-bohi-Gilade ao. Aa le Ro’ ale-tsi-ro’ arivo am’ondatio ty nimpoly, vaho rai-ale ty nisisa.
\v 4 Le hoe t’\nd Iehovà\nd* \nd*amy Gidone, Mbe loho maro ondatio; ampizotsò mb’an-drano mb’eo, le ho tsoheko ho azo; ie amy zao, naho anoeko ama’o ty hoe, ie ty hindre ama’o, le ho mpiama’o, vaho ze anoeko ty hoe: Tsy hindre ama’o re, le tsy hionjoñe ka.
\v 5 Aa le nampizo­tsoe’e mb’an-drano mb’eo ondatio, le hoe t’\nd Iehovà\nd* \nd*amy Gidone, Ze misao-drano am-pameleke hoe filelan’ amboa ro hasita’o; manahake zay o mitongaleke naho mibokoke hito­­hofa’eo.
\v 6 Aa le ty ia’ ondaty nisao-drano am-pitàñe naho ninoñe am-palieo ro telon-jato; o ila’eo fonga nitongaleke naho nibotreke te nitoho-drano.
\v 7 Le hoe t’\nd Iehovà\nd* \nd*amy Gidone, Ho rombaheko am’ondaty telon-jato nisaokeo, vaho hatoloko am-pità’o o nte-Midianeo; aa le avotsoro himpoly mb’ an-toe’e añe iaby ondaty ila’eo,
\v 8 fe rinambe’ iareo am-pitàñe ty fivati’ ondatio naho o tsifan’ añondri’ iareoo; le hene nampo­lie’e mb’an-kiboho’e añe o ana’ Israele ila’eo vaho tama’e i telon-jato rey; le am-bava­tane ambane’e ey ty tobe’ o nte-Midianeo.
\p
\v 9 Ie amy haleñey, nanao ty hoe ama’e t’\nd Iehovà\nd*: Miongaha naho mizotsoa mb’ an-tobe mb’eo fa natoloko am-pità’o.
\v 10 F’ie hembañe tsy te hizotso mb’eo, le endeso hindre ama’o mb’ an-tobe mb’eo t’i Porà\f + \fr 7:10 \ft Porà: ty mamoa; ty mitombo\f* mpitoro’o;
\v 11 le ho janjiñe’o o saontsie’eo, hampahafatrare’e o fità’oo, hizotsoa’o mb’ an-tobe mb’eo. Aa le nindre nizotso amy Porà mpitoro’e re mb’alàfe’ o mpitan-defo’ i tobeio.
\v 12 Nilafike hoe kijeja mifamorohotse am-bavatane ey o nte-Midianeo naho o nte-Amalekeo naho o anan-tatiñanañeo; vaho tsy nihay iaheñe o rameva’eo fa nitozantoza mira amo faseñe añ’ olon-driakeo.
\v 13 Ie nivotrak’eo t’i Gidone, inay t’indaty nitalily nofy ami’ty rañe’e, nanao ty hoe: Nañinofy nofy raho te nahatrea vonga-mofom-bare hordea nivarimbary mb’an-tobe’ o nte-Midianeo naho mb’amo kibohotseo mb’eo le nidasira’e kanao nihotrake naho nivarihohoke vaho niforetrake o kibohotseo.
\v 14 Hoe ty natoi’ i rañe’ey aze: Ts’inoñe zay naho tsy ty fibara’ i Gidone ana’ Ioase, ana’ Israele, amy te fonga natolon’ Añahare am-pità’e o nte-Midianeo rekets’ i valobohò’ey.
\v 15 Ie jinanji’ i Gidone ty talili’ i nofiy naho i fandrazañañey, le nitalaho; aa ie tafampoly an-tobe’ Israele ao, hoe ty asa’e: Miongaha, fa natolo’ \nd Iehovà\nd* \nd*am-pità’ areo ty tobe’ o nte-Midianeo.
\p
\v 16 Aa le zinara’e ampirimboñañe telo indaty telon-jato rey, le songa nampipoha’e tsifan’ añondry raik’ am-pità’ ondatio reketse sini-hara kòake, naho ty failo mirekake am-po’ o sini-harao ao.
\v 17 Le hoe re tam’ iereo: Henteo raho, vaho tsikombeo; ie pok’ alafe’ i tobey raho, le hanoe’ areo ze anoeko.
\v 18 Ie popoeko i tsifay, naho o mindre amako iabio, le tiofo ka amy ze lafe’ i tobe iabiy o tsifao, vaho ano ty hoe: Ty fibara’ \nd Iehovà\nd* \nd*naho i Gidone!
\v 19 Aa le nigadoñe ami’ ty efe’ i tobeio t’i Gidone naho i lahilahy mpiama’e zato rey, amy fifotoram-pijilovañe añivoy, aa vata’e nijadoñe o mpijiloo le pinopò’ iareo o tsifao vaho dinemo’ iareo o sini-hara am-pità’ iareoo.
\v 20 Fonga nampipopò’ antsiva i mpirai-lia telo rey; naho dinemo’ iareo o sini-harao, naho nizonjo failo am-pità’e havia, naho tsifa am-pità’e havana, nitioke, vaho nikoike ty hoe: Ty fibara’ \nd Iehovà\nd* naho i Gidone.
\v 21 Songa nijohañe an-toe’e ey avao indaty rey nañarikatoke i tobey, le nitriban-day i valobohòkey; nikoikoike vaho nivora­tsake.
\v 22 Ie nipopò i tsifa telon-jato rey, le nampizonjoe’ \nd Iehovà\nd* \nd*ze hene ’ ondaty an-tobe ao, sindre mb’aman-drañe’e vaho nilay pake Betesità\f + \fr 7:22 \ft Bete’sità: anjomba’ i àndroy\f* mb’e Tsererà\f + \fr 7:22 \ft Tsererà: fiambotrahañe\f* mb’eo, sikal’ añ’efe’ i Abel-meholà\f + \fr 7:22 \ft Abel-meholà: fiñeoñeon-kasilofañe\f*, marine’ i Tabate\f + \fr 7:22 \ft Tabate: hasoa\f* añe i valobohòkey.
\p
\v 23 Hene kinoike boake Naftalý naho boak’ Asere naho boake Menasè o ana’ Israeleo le nifanontoñe vaho nihoridañe’ iareo t’i Midiane.
\v 24 Nampanitsihe’ i Gidone ty am-bohibohi’ i Efraime ao ty hoe: Mizotsoa haname i Midiane le tsepaho aolo’ iareo o rano pake Bete-barào\f + \fr 7:24 \ft Bete-barà: ty anjomba jinobo\f* naho Iordaney ka. Aa le nifanontoñe iaby o nte-Efraimeo vaho nitana’ iareo o rano pake Bete-barào naho Iordaney.
\v 25 Le tsinepa’ iareo ty roandria roe’ i Midiane, t’i Orebe\f + \fr 7:25 \ft Orebe: koake; \f* naho i Zeèbe\f + \fr 7:25 \ft Zeèbe: amboa hako\f*; vinono’ iareo am-bato’i Orebe eo t’i Orebe, vaho vinono’ iereo am-pi­piritan-divai’ i Zeebe eo t’i Zeebe, le ie nihoridà’ iareo t’i Midiane, nasese’ iareo mb’ amy Gidone alafe’ Iordaney mb’eo ty añambone’ i Orebe naho i Zeebe.
\c 12
\p
\v 1 Nifanontoñe o nte-Efraimeo naho nimb’e Tsafone\f + \fr 12:1 \ft Tsafone: maieñe, mañavaratse\f* mb’eo, nanao ty hoe amy Ieftake, Ino ty nitsaha’ areo mb’eo hialia’o amo nte-Amoneo f’ie tsy nitoka anay hindreza’ay? Ho forototoe’ay añ’ afo ama’o ty anjomba’o.
\v 2 Le hoe ty natoi’ Ieftake am’ iareo, Toe niampohek’ amo ana’ i Amoneo naho ondatiko raho te nikanjy anahareo, f’ie tsy nañaro ahy am-pità’ iareo.
\v 3 Aa kanao tsy narova’ areo le namoeako fiay nitsake mb’ amo ana’ i Amoneo mb’eo, vaho natolo’ \nd Iehovà\nd* \nd*an-tañako. Aa le ino ty nitroara’ areo amako androany hialia’ areo?
\v 4 Natonto’ Ieftake o lahilahi’ i Gilade iabio naho nialy amy Efraime; vaho linafa’ o nte-Giladeo t’i Efraime, ami’ty natao’ iareo ty hoe: Ondaty gike e Efraime nahareo nte Gilade añivo’ i Efraime naho i Menasè ao.
\v 5 Rinambe’ o nte-Giladeo amy Efraime o fitsaha’ Iordaney boake Efraimeo, ie amy zao naho teo ty nipoliotse amo nte-Efraimeo nanao ty hoe: Ehe angao hi­tsake? Le nañontane aze o nte-Giladeo ty hoe: nte Efraime hao? Aa naho Tsie ty natao’e;
\v 6 le nanoe’ iareo ama’e ty hoe: Ano ty hoe: Sibolete\f + \fr 12:6 \ft Sibolete: kilanka\f*, te mone nanao ty hoe Tsibolete\f + \fr 12:6 \ft Tsibolete: torahañe\f*—ie toe tsy nahafanoñoñe’e—le nitsepaheñe vaho vinono’ iareo amo fitsaha’ Iordaneio; nte Efraime efats’ ale-tsi-ro’ arivo ty nikorovoke henane zay.
\v 7 Enen-taoñe ty nizakà’ Ieftake Israele, le nivilasy t’Ieftake nte-Gilade, vaho nalentek’ an-drova’ o nte-Giladeo.
\p
\v 8 Nanonjohy aze, t’Ibtsane\f + \fr 12:8 \ft Ibtsane: raem-panolarañe; raen-tsintsiñe\f* nte-Betlekheme nizaka ­Israele.
\v 9 Nanañ’ anadahy telo-polo re naho anak’ ampela telopolo naho naondra’e añe vaho nampimoahe’e boak’ añe ka ty anak’ ampela ho a o ana-dahi’eo. Nizaka Israele fito taoñe
\v 10 le nivilasy t’Ib­tsane, vaho nalenteke e Betlekheme ao.
\v 11 Ie añe le nizaka Israele folo taoñe t’i Elone\f + \fr 12:11 \ft Elone: varo: ala-vondro, maozatse\f* nte-Zebolone.
\v 12 Ie nihomake t’i Elone nte-Zebolone, le nalenteke Aialone\f + \fr 12:12 \ft Aialone: toem-panaloke\f* an-tane Zebolone ao.
\v 13 Nanonjohy aze nizaka Israele t’i Abdone\f + \fr 12:13 \ft Abdone: mpitoroñe: rahon-jaka\f* ana’ i Mpandrenge\f + \fr 12:13 \ft Hilèl’: mpandrenge\f* nte-Piratone\f + \fr 12:13 \ft Piratone: ha’tsivokara’e, havotroa’e\f*.
\v 14 Nanañ’ana-dahy efa-polo re naho afe telo-polo mpiningitse ana-borìke fitom-polo, nizaka valo taoñe.
\v 15 Nivilasy t’i Abdone ana’ i Mpandrenge nte-Piratone vaho nalenteke e Piratone an-tane Efraime am-bohi’ i Amaleke ao.
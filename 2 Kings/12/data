\c 12
\p
\v 1 Fito taoñe t’Iehoase te niorotse nifehe.
\v 2 Tan-taom-paha-fitom-pifehea’ Ieho ty namotora’ Iehoase nifehe, le nifehe efa-polo taoñe e Ierosalaime ao. I Zibiàe\f + \fr 12:2  \ft Zibiàe: ose\f* nte Beereseba ty tahinan-drene’e.
\v 3 Le nanao ty havantañañe am-pivazohoa’ \nd Iehovà \nd*t’Iehoase amo hene andro nañanara’ Iehoiada mpisoroñe azeo.
\v 4 Fe mbe tsy nafahañe o toets-aboo; nitolom-pisoroñe naho nañembok’ an-kaboañe ey avao ondatio.
\p
\v 5 Hoe t’Iehoase amo mpisoroñeo : Ze drala’ o raha miavake nengaeñeo, o mimoak’ añ’ anjomba’ \nd Iehovà\nd*o, i vili-lohay, i drala mañeva ondaty kiraikiraikey, vaho ze drala entoen’ arofo’ ondaty hendese’e mb’ añ’ anjomba’ \nd Iehovà \nd*mb’eo,
\v 6 le hendesa’ o mpisoroñeo, songa ondaty boak’ amy nibanabana ama’ey, hamboareñe o vaky amy anjombaio, ndra aia’ aia ty aharen­drehañe te vaky.
\v 7 Fe amy taom-paha roapolo-telo’ ambi’ Iehoase mpanjakay le mbe tsy namboare’ o mpisoroñeo avao o vaky amy anjombaio.
\v 8 Aa le kinanji’ Iehoase t’Iehoiada mpisoroñe naho o mpisoroñeo, le nanoa’e ty hoe: Manao akore te tsy namboare’ areo o vaky amy anjombaio? Aa le ko rambese’ areo i vola’ o mibanabana ama’ areooy, fa atoloro ho amo vaky añ’ anjombao.
\v 9 Aa le niantofa’ o mpisoroñeo ty tsy handrambe drala am’ ondatio, vaho tsy hanandily amy fañamboareñe o vaky amy anjombaio ka.
\v 10 Rinambe’ Ieho­ia­da, mpisoroñe, ty vata le namosera’e hirik’ an-tako’e eo, vaho napo’e marine i kitreliy, añ’ila havana’ ty fimoahañe añ’ anjomba’ \nd Iehovà \nd*ey; le nagorogoda’ o mpisoroñe mpañambeñe i lalañeio ze hene drala nasese mb’añ’ anjomba’ \nd Iehovà\nd* mb’eo.
\v 11 Ie zoe’ iereo te maro ty drala am-po’ i vata añ’ anjomba’ \nd Iehovà\nd*y, le nionjomb’eo ty mpitan-tsokim-panjaka naho ty mpisorom-bey nañiake i volay, vaho nandrohy aze an-kòntrañe ao.
\v 12 Natolo’ iereo am-pità’ o nanao i fitoloñañeio naho amo mpanandily añ’anjomba’ \nd Iehovà\nd*o i vola linanjay; le nikara­mae’ iareo o mpandranjio, naho o mpamboatse nitoloñe amy anjomba’ \nd Iehovà\nd*io;
\v 13 naho o masò naho mpipèke vatoo naho nikaloañe hatae naho vato hinaly hanosohañe o vaky añ’ anjomba’ \nd Iehovà\nd*o, vaho ze he’e sinafiry hañamboareñe i anjombay.
\v 14 Fe tsy nitsene fitovy volafoty ndra fampikipehañe ndra sajoa ndra trompetra ndra fanake inoñ’ inoñe volamena ndra fanake volafoty ho a i anjomba’ \nd Iehovà\nd*y i drala najoñ’ añ’anjomba’ \nd Iehovà\nd*y,
\v 15 fa natolo’ iareo amo nanao i fitoloñañeio, handranjy i anjomba’ \nd Iehovà\nd*y.
\v 16 Mbore tsy nifamolily am’ondaty nanolorañe i drala am-pitàñe hañaramañe o nifanehakeoy; amy t’ie nitoloñ’ an-dili-po.
\v 17 Tsy nase­se añ’ anjomba’ \nd Iehovà \nd*o dralan’ engan-kakeo naho engan-dila­tseo, amy t’ie fanaña’ o mpisoroñeo.
\p
\v 18 Nionjomb’eo amy zao t’i Kazaele mpanjaka’ i Arame, nialy amy Gate, naho tinava’e; vaho natoli’ i Kazele mb’e Ierosalaime ty lahara’e.
\v 19 Le rinambe’ Iehoase mpanjaka’ Iehoda o raha miavake iaby nengae’ Iehosafate naho \nd I\nd*ehorame naho i Ahkazià, roae’e, mpanjaka’ Iehodao naho o raha nengae’eo vaho ze volamena iaby nizoeñe am-pañajan-drala añ’ anjomba’ \nd Iehovà \nd*naho añ’ anjomba’ i mpanjakay, vaho nampihitrife’e mb’ amy Kazaele mpanjaka’ i Ara­me mb’eo; le napo’e t’Ierosalaime.
\v 20 Ty fitoloña’ Ioase ila’e, o tolon-draha’e iabio, tsy fa sinokitse am-bokem-pamoliliañe o mpanjaka’ Iehodao hao?
\v 21 Niongak’ amy zao o mpitoro’eo; nikinia, vaho zinevo’ iereo t’Iehoase e Bete-milò\f + \fr 12:21  \ft Bete-milò: kivohon-toem-pimoneñañe\f*, amy fizotsoañe mb’e Silà\f + \fr 12:21  \ft Silà: an-damoke\f* mb’ eoy.
\v 22 Iozakare\f + \fr 12:22  \ft Iozakare: manan’enga\f*, ana’ i Sime­ate\f + \fr 12:22  \ft Simeate: mahajanjiñe naho mañaoñe; \f* naho \nd I\nd*ehozabade\f + \fr 12:22  \ft Iehozabade: enga’ i Talè; manan-enga\f* ana’ i Somere\f + \fr 12:22  \ft Somere: mpamandroñe; forompotse\f*, mpitoro’e, ty nañoho-doza ama’e, le nihomake vaho nalentek’ aman-droae’e an-drova’ i Davide ao; le nandimbe aze nifehe t’i Amatsià\f + \fr 12:22  \ft Amatsià: haozara’ i Talè\f* ana’e.
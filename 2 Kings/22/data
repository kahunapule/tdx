\c 22
\p
\v 1 Valo taoñe t’Iosià te namototse nifeleke, vaho nifehe telopolo taoñe raik’ amby e Ierosalaime ao. Iedidae\f + \fr 22:1 \ft Iedidà: ikokoañe\f*, anak’ ampela’ i Adaià\f + \fr 22:1 \ft Adaià: ty valolombelo’ \+nd Iehovà\+nd*\f* nte-Bots’kate\f + \fr 22:1 \ft Bots’kate: tambohomboho an-tane mira\f*, ty tahinan-drene’e.
\v 2 Nanao soa am-pivazohoa’ \nd Iehovà \nd*re naho nañavelo an-tsata’ i Davide rae’e vaho tsy nitsile mb’an-kavana ndra mb’ankavia.
\v 3 Ie amy taom-paha-folo-valo-ambi’ Iosià mpanjakay, le nampihitrife’ i mpanjakay t’i Safane\f + \fr 22:3 \ft Safane: bitro; valavo; soñi’ iareo\f*, ana’ i Atsaliaho\f + \fr 22:3 \ft Atsaliaho: marine \+nd Iehovà\+nd*\f* ana’ i Meso­lame\f + \fr 22:3 \ft Mesolame: Mpiama’e; mpampilongo; ;\f* mpanokitse mb’ añ’ anjomba’ \nd Iehovà \nd*mb’eo, ami’ty hoe:
\v 4 Akia mb’amy Kilkià\f + \fr 22:4 \ft Kilkià: anjarako t’i Andrianañahare\f* mpisoroñe hamolily o volafoty fa nasese añ’anjomba’ \nd Iehovà\nd*o, o natonto’ o mpañambin-dalambeio am’ ondatioo;
\v 5 le ampanesefo am-pità’ o mpanao i fitoloñañeio, amo mpisary i anjomba’ \nd Iehovà\nd*io; le hatolo’ iereo amo mpifanehak’ añ’ anjomba’ \nd Iehovà\nd*o hamboareñe o vakivaky amy anjombaio;
\v 6 amo mpandranjio, naho amo mpamboatseo naho amo mpan­dranjy vatoo naho hiviliañe hatae naho vato pinèke hampisomontieñe i anjombay,
\v 7 vaho tsy ampivolilieñe o tolorañe i drala am-pitañeio, amy te matoe ty fitoloña’ iareo.
\v 8 Le hoe t’i Kilkià, mpisoroñe, amy Safane, mpanokitse; Nitreako añ’ anjomba’ \nd Iehovà \nd*ao ty boke Hake. Le natolo’ i Kilkià amy Safane, vaho vinaki’e.
\v 9 Nimb’ amy mpanjakay mb’eo t’i Safane mpa­nokitse vaho nahere’e amy mpanjakay ty saontsy manao ty hoe: Fa natonto’ o mpitoroñeo o drala niisak’ añ’ anjombao vaho natolo’ iereo am-pità’ o mpitoloñe misary ty anjomba’ \nd Iehovà\nd*o;
\v 10 le tinaro’ i Safane amy mpanjakay ty hoe: Nanese boke amako t’i Kilkia mpisoroñe. Aa le nivakie’ i Safane añatrefa’ i mpanjakay.
\p
\v 11 Ie jinanji’ i mpanjakay ty enta’ i boke Hakey, le rinia’e o saro’eo;
\v 12 le linili’ i mpanjakay t’i Kilkia mpisoroñe, naho i Akikame\f + \fr 22:12 \ft Akikame: rahalahy mpamale fate\f*, ana’ i Safane naho i Akbore\f + \fr 22:12 \ft Akbore: valavo; vonotroboke\f* ana’ i Mikaià\f + \fr 22:12 \ft Mikaià: (Mikà) rarake; mireke\f* naho i Safane mpanokitse vaho i Asaià\f + \fr 22:12 \ft Asaià: namboaren’Añahare\f* mpitoro’ i mpanjakay ami’ty hoe:
\v 13 Akia, añontaneo am’\nd Iehovà\nd* raho naho ondatio naho Iehoda iaby ty amo tsara’ i boke nioniñeio, fa akore ty haviñera’ \nd Iehovà \nd*misolebotse amantika, ie tsy hinaon-droaen-tika o tsara ami’ty boke toio; hera fonga hanoe’e aman-tikañe o sinokitseo.
\v 14 Aa le nimoak’ amy Koldàe\f + \fr 22:14 \ft Koldà: ty voatse toy\f* mpitoky ampela, vali’ i Salome\f + \fr 22:14 \ft Salome: fonitse, heneke; tea-vintañe\f*, ana’ i Tikvà\f + \fr 22:14 \ft Tikvà: fitamàñe; taly bory; fivory\f*, ana’ i Karkase\f + \fr 22:14 \ft Karkase: habosehañe\f* mpañambin-tsikiñe, mpimoneñe e Ierosa­laime an-kibohom-panokiram-boke ao, t’i Kilkià mpisoroñe naho i Akikame, naho i Akbore naho i Safane vaho i Asaià, le nifañaoñe ama’e.
\v 15 Le hoe re am’ iereo, Hoe t’\nd Iehovà \nd*Andrianañahare’ Israele, Saontsio indaty nañirak’ anahareo amakoy,
\v 16 Hoe ty tsara’ \nd Iehovà\nd*: Mahaoniña te hametsahako hankàñe ty toetse toy naho o mpimoneñe ama’eo; toe ze hene enta’ i boke’ vinaki’ i mpanjaka’ Iehoday;
\v 17 amy te naforintse’ iereo raho naho nañenga aman-drahare ila’e, hanigike ty haviñerako amo satam-pità’ iareoo; aa le hisolebotse ami’ty toetse toy ty haviñerako vaho tsy hakipeke.
\v 18 Fe hoe ty ho saontsi­eñe amy mpanjaka’ Iehodà nañirak’ anahareo hañontane amy \nd Iehovà\nd*y: Hoe t’\nd Iehovà\nd*, Andrianañahare’ Isra­ele: ty amo tsara inanji’oo,
\v 19 kanao mitrotrotrotro ty arofo’o naho nireke añatrefa’ \nd Iehovà\nd*, ie jinanji’o i vinolako ami’ ty toetse toiy naho amo mpimone’eo, t’ie ho fatra naho fatse, vaho te rinia’o o saro’oo vaho nirovetse añatrefako; le toe tsinanoko rehe, hoe t’\nd Iehovà\nd*.
\v 20 Aa le oniño te hatontoko aman-droae’o rehe, le hambineñe an-kibori’o ao an-kanintsiñe, vaho tsy ho isam-pihaino’o ty hankàñe hafe­tsako ami’ty toetse toy. Aa le nahere’ iareo amy mpanjakay i entañe zay.
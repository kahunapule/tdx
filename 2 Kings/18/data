\c 18
\p
\v 1 Ie tan-taom-paha-telo’ i Hosea, ana’ i Elà mpanjaka’ Israele, le niorotse nifehe t’i Kezkià, ana’ i Ahkaze, mpanjaka’ Iehodà.
\v 2 Roapolo toañe lime amby re te niorotse nifehe; le nifeleke roapolo taoñe sive’ amby e Ierosalaime. I Abý\f + \fr 18:2 \ft Abý: raeko\f*, ana’ i Zakarià\f + \fr 18:2 \ft Zakarià: nahatiahy t’i Andrianañahare\f* ty tahinan-drene’e.
\v 3 Nanao ty havantañañe am-pivazohoa’ \nd Iehovà \nd*re, manahake ze hene satan-drae’e Davide.
\v 4 Nafaha’e o toets’ aboo naho dinemo’e o hazomangao, naho finira’e o Aserào, vaho finorefore’e i mereñe torisike niranjie’ i Mosèy; amy te nañembok’ ama’e o ana’ Israeleo ampara’ i andro zay, le nitokaveñe ty hoe Nekostane\f + \fr 18:4 \ft Nekostane: raha torisike tsy jefa’e\f*.
\v 5 Niatoa’e t’\nd Iehovà \nd*Andrianañahare’ Israele; kanao tsy amo hene’ mpan­jaka’ Ieho­dao naho amo taolo’eo ty nanahak’ aze.
\v 6 Nitam­bozore’e t’I\nd ehovà\nd*, le tsy nenga’e ty fañorihañe aze, fa nambena’e o lili’e linili’ \nd Iehovà \nd*i Mosèo.
\v 7 Nindre ama’e t’I\nd ehovà\nd*, le nirao­rao re ndra aia’ aia ty nomba’e; niolà’e ty mpanjaka’ i Asore le tsy nitoroñe’e.
\v 8 Zinevo’e o nte-Pelistio pak’ Azà naho o mañohok’ azeo; boak’ am-pita­lakesañ’ abo pak’ an-drova mikijoly.
\p
\v 9 Ie amy taom-paha-efa’ i Kezkià mpanjakay, naho ty taom-paha’ fito i Hosea, ana’ i Elà mpanjaka’ Israele te nionjomb’e Somerone t’i Salmanesere mpanjaka’ i Asore, nañarikatok’ aze.
\v 10 Nahamodo telo taoñe iereo vaho naharambe aze; amy taom-paha’ ene’ i Kezkia naho ty taom-paha sive’ i Hosea mpanjaka’ Israele, ty nitavaneñe i Somerone.
\v 11 Nase­se’ ty mpanjaka’ i Asore mb’e Asore mb’eo t’Israele, vaho napò’e e Kalà añe naho añ’ olo’ i Kabore, saka’ i Gozane, vaho amo rova nte Medaio;
\v 12 amy t’ie tsy nañaoñe ty fiarañanaña’ \nd Iehovà \nd*Andrianañahare’ iareo, te mone nivalik’ amy fañina’ey naho ze he’e nandilia’ i Mosè mpitoro’ I\nd ehovà\nd*; tsy jinanji’ iareo tsy nanoe’ iereo.
\v 13 Amy taom-paha folo-efats’ambi’ i Kezkiày, le nionjomb’ amo rova-fatrats’ Iehodao t’i Sankeribe\f + \fr 18:13 \ft Sankeribe: mandrotsake\f* mpanjaka’ i Asore vaho rinambe’e.
\v 14 Le nampihitrik’ amy mpanjaka’ i Asore e Lakisey t’i Kezkia mpanjaka’ Iehoda nanao ty hoe: Nandilatse raho, miengà ahy, le ho vaveko ze hapò’o amako. Le sinaze’ i mpanjaka’ i Asorey volafoty telon-jato talenta naho volamena telopolo talenta t’i Kezkià mpanjaka’ Iehodà.
\v 15 Fonga natolo’ i Kezkià aze ze volafoty nizoeñe añ’ anjomba’ \nd Iehovà \nd*naho am-pañajàm-bara añ’anjombam-panjaka ao.
\v 16 Tinampa’ i Kezkia amy zao ty volamena an-dalambein’ anjomba’ \nd Iehovà \nd*naho boak’ amo tokonañe nipakore’ i Kezkia mpanjakao; vaho natolo’e amy mpanjaka’ i Asorey.
\v 17 Nirahe’ i mpanjaka’ i Asorey boak’e Lakise mb’amy Kezkia mpanjaka e Ierosalaime mb’eo t’i Tartane\f + \fr 18:17 \ft Tartane: zeneraly; mpifehe bey\f* naho i Rabsarise\f + \fr 18:17 \ft Rab’sarise: mpifehe o mpiatrakeo\f*, vaho i Rabsakè\f + \fr 18:17 \ft Rab’sakè: mpitam-pitovi’ i roandriañey\f*, reketse lahin-defo tsifotofoto. Nionjomb’ eo iereo naho nivotrake e Ierosalaime, ie pok’eo le nimb’an-talahan’ antara ambone an-dala’ i tondam-panasay mb’eo vaho nijohañe ey.
\v 18 Ie kinanji’ iareo i mpanjakay le niakatse mb’ am’ iereo mb’eo t’i Eliakime\f + \fr 18:18 \ft Eliakime: fiheren-ko velon’ Añahare\f* ana’ i Kilkià\f + \fr 18:18 \ft Kilkià: anjarako t’i Andrianañahare\f*, mpifehe o añ’ anjombao naho i Sebnà\f + \fr 18:18 \ft Sebnà: ty mitofa; ty mirohy\f* mpanokitse vaho Ioà\f + \fr 18:18 \ft Ioà: filongoañe; rahalahi’ \+nd Iehovà\+nd*\f* ana’ i Asafe\f + \fr 18:18 \ft Asafe: mpanontoñe\f* mpamolily.
\v 19 Le hoe t’i Rabsakè am’ iereo: Ano ty hoe t’i Kezkià: Hoe i mpanjaka ra’elahy mpifehe’ i Asorey: Ino ze o fiatoañe iatoa’o zao?
\v 20 Atao’o te fanoroañe naho haozarañe ente-mialy hao ty fivolan-tsoñy? Ia arè ty iatoa’o, te ihe niola amako?
\v 21 Inao hey, te niatoa’o i fitoñom-bararata dinemokey, i Mitsraime; ie iatoa’ ondaty le ho voa ty taña’e, toe hitomboha’e; zay t’i Parò mpanjaka’ i Mitsraime amy ze hene miato ama’e.
\v 22 Fe naho anoa’areo ty hoe: Iatoa’ay t’I\nd ehovà\nd* Andria­nañahare’ay; Tsy Ie hao ty nañafaha’ i Kezkia o toets-abo’eo naho o kitreli’eo, vaho nanao ty hoe am’ Iehodà naho am’ Ierosalaime: Mitalahoa añatrefa’ ty kitrely e Ierosalaime toy?
\v 23 Aa ehe, ano parè amy talèko mpanjaka’ i Asorey; fa hatoloko azo ty soavala ro’ arivo naho mahatongoa mpiningitse ama’e rehe.
\v 24 Aa vaho akore ty hampi­toliha’o ty laharam-pifehe’ i fara­gidrom-pitoron-talèkoy? vaho iatoa’o t’i Mitsraime hahazoa’o sarete naho mpiningitse!
\v 25 Atao’o te tsy amako hao t’I\nd ehovà\nd*, zaho nionjom-b’an-toetse toy handrotsake aze? Nanao ty hoe amako t’\nd Iehovà\nd*: Tameo i taney vaho rotsaho.
\v 26 Aa le hoe t’i Eliakime ana’ i Kilkià naho i Sebnà vaho Ioà amy Rab’ sakè: Ehe, saontsio o mpitoro’oo an-tsaon­tsi’ i Arame fa fohi’ay, le ko misaon­tsy an-tsaontsi’ o nte-Iehodao an-dravembia’ ondaty ambone’ o kijolio eio.
\v 27 Fe hoe ty nanoa’ Rab’sakè, Nañirak’ ahy homb’ amy talè’oy naho ama’ areo hivolañako o entañe zao, fa tsy amo mitobok’ amo kijolioo ka? hahafitraofa’ iareo filintseñe ty fiamonto’e naho finoñe ty arirano’e?
\v 28 Niongak’ amy zao t’i Rab’sakè, nipazake ty hoe an-tsaontsi’ Iehoda: Janjiño ty enta’ i mpanjaka ra’elahy, mpifehe’ i Asorey.
\v 29 Hoe i mpanjakay: Ko enga’ areo hamañahy anahareo t’i Kezkia. Fa tsy ho lefe’e ty hamo­tsotse anahareo am-pità’e.
\v 30 Le ko enga’ areo t’i Kezkia hampiato anahareo am’ \nd Iehovà\nd*, ami’ty hoe: Toe handrombak’ antika t’I\nd ehovà\nd*, vaho tsy hatolotse am-pitàm-panjaka’ i Asore ty rova toy.
\v 31 Ko janjiñeñe t’i Kezkia; fa hoe ty mpanjaka’ i Asore: Mifampilongoa amako, le miavota mb’amako; le songa hikama amy vahe’ey, naho amy sakoa’ey vaho sindre hitohoke an-dranon-kadaha’e;
\v 32 ampara’ te homb’eo raho hanese anahareo mb’an-tane manahake ty anahareo, tanen-tsako naho divay, tane ama’ mofo naho tanem-bahe, tanen-katae olive naho tantele, soa t’ie ho veloñe fa tsy hihomake; le ko haoñe’ areo t’i Kezkià, ie sigihe’e ami’ty hoe: Ho hahà’ \nd Iehovà\nd* tika.
\v 33 Aa vaho eo hao ty ‘ndraharen-kilakila’ ndatio nahavotsotse ty tane’e am-pitàm-panjaka’ i Asore?
\v 34 Aia o ‘ndrahare’ i Kamate naho i Arpadeo\f + \fr 18:34 \ft Arpade: hazava-pijebañañe; rova fatratse\f*? aia o ‘ndrahare’ i Sefa­rvaime naho i Henà\f + \fr 18:34 \ft Henà: mitsobore\f* vaho Ivào\f + \fr 18:34 \ft Ivà: rotsake; nianto\f*? Nahahaha’ iereo an-tañako hao ty Somerone?
\v 35 Ia amo fonga ‘ndra­hare’ o fifelehañeo ty nahavotso­tse i borizà’ey an-tañako? te haha­fañaha’ \nd Iehovà \nd*an-tañako t’Iero­salaime?
\v 36 Fe nianjiñe avao ondatio, leo volañe raike tsy natoi’ iareo ami’ty nandilia’ i mpanjakay ty hoe: Ko manoiñe aze.
\v 37 Nimb’ amy Kezkià mb’eo an-tsiky riniatse t’i Eliakime, ana’ i Kilkià, mpifehe’ i anjombay naho i Sebna mpanoki­tsey vaho Ioà mpamoliliy nitalily i enta’ i Rab’sakèy.
\c 17
\p
\v 1 An-taom-paha folo-ro’ ambi’ i Ahkaze mpanjaka’ Iehodày ty niorota’ i Hosea ana’ i Elà nifehe Israele e Somerone ao sive taoñe.
\v 2 Le nanoe’e haratiañe am-pivazohoa’ \nd Iehovà\nd*, f’ie tsy nanahake o mpanjaka’ Israele taolo’eo.
\v 3 Nionjomb’ ama’e mb’eo t’i Salmanesere\f + \fr 17:3 \ft Salmanesere: mirohy; fonitse; avake\f* mpanjaka’ i Asore; le ninjare mpitoro’e t’i Hosea vaho nandroroñe ama’e.
\v 4 Fe nahaoniñe kilily amy Hosea ty mpanjaka’ i Asore, amy te nañitrifa’e ìrake t’i So\f + \fr 17:4 \ft So: fañaranañe; lamba marerarera\f*, mpanjaka’ i Mitsraime vaho tsy ninday rorotse amy mpanjaka’ i Asorey manahake ty lili’e boa-taoñe; aa le narindri’e an-drohy am-porozò ao.
\v 5 Nionjomb’eo nanitsike i tane iabiy ty mpanjaka’ i Asore le nigodañe mb’e Somerone vaho niarikatok’ aze telo taoñe.
\v 6 Amy taom-paha sive’ i Hoseay, le naname i Somerone ty mpanjaka’ i Asore vaho nendese’e mb’e Asore mb’ eo t’Israele le napo’e e Ka­lake\f + \fr 17:6 \ft Kalake: fandambañañe le\f* vaho e Kabore\f + \fr 17:6 \ft Kabore: mpandray anjara; mpireketse\f* marine ty rano Gozane\f + \fr 17:6 \ft Gozane: volonañondry; mpamahañe\f* an-drova’ o nte-Madaio\f + \fr 17:6 \ft Meday: tane añivo\f* añe.
\p
\v 7 Toly amy zao ty hakeo’ o ana’ Israeleo amy \nd Iehovà \nd*Andrianañahare’ iareo, i nañakats’ iareo an-tane’ Mitsraime boak’ am-pità’ i Parò mpanjaka’ i Mi­tsraimey, ie nañeveñe amo ‘ndrahare ila’eo
\v 8 naho nañavelo am-pañè’ o kilakila’ ondaty rinoa’ \nd Iehovà \nd*añatrefa’ o ana’ Israeleoo vaho ty amo sata’ o mpanjaka’ Israeleo.
\v 9 Nanoe’ o ana’ Israeleo am’ \nd Iehovà \nd*Andrianañahare’ iareo añ’etak’ ao o tsy havokarañeo, nandranjy toets’ abo an-drova’ iareo iaby, boak’ am-pitalakesañ’ abo pak’ an-drova mifahetse.
\v 10 Naho najado’ iareo amy ze atao haboañe naho ambane’ ze hatae mandrevake iaby o Aserào naho o hazomangao;
\v 11 le nañembok’ ao manahake o kilakila’ ondaty sinoi’ \nd Iehovà \nd*aolo’ iareoo, vaho nandranjy raha tsereheñe hampiviñetse \nd Iehovà\nd*;
\v 12 ie nitoroñe o hazomanga nafè’ \nd Iehovà \nd*am’ iereoo ty hoe: Ko manao zao.
\v 13 Mbore nanjehazehà’ \nd Iehovà\nd* t’Israele naho Iehodà, añamo mpitokio naho o mpioniñe iabio, ami’ty hoe: Iambohò o sata rati’ areoo, naho ambeno o fepèkoo naho o fañèko amy Hake liniliko an-droae’ areo vaho nampihitrifeko ama’ areo am-pità’ o mpitoky mpitorokooy.
\v 14 Fe tsy hinao’ iereo, te mone nampijirin­gàm-pititia, manahake o fititian-droae’ iareoo, ie mboe lia’e tsy niato amy \nd Iehovà \nd*Andrianañahare’ iareo.
\v 15 Natorifi’ iereo o fañè’eo naho i nifañinà’e aman-droae’ iareoy naho o taroñe nizehazehà’e am’ iereoo; nañori­ke hakoahañe iereo naho ninjare kòake, le nañorike o kilakila’ ndaty nañohoke iareoo; o nafanto’ \nd Iehovà\nd* am’ iereoo te tsy itsikombeañe.
\v 16 Nado’ iareo ze hene lili’ \nd Iehovà \nd*Andrianañahare’ iareo, naho nampitranahe’ iareo Aserà, naho bania roe, naho nampitroatse hazomanga naho nitalaho amy valobohòn-dindiñey, vaho nitoroñe i Baale.
\v 17 Nampirangae’ iereo añ’ afo o ana-dahy naho anak’ ampela’ iareoo, naho nanikily vaho namoreke, le nandeta-batañe hanao haloloañe am-pi­vazohoa’ \nd Iehovà \nd*hiviñera’e.
\v 18 Aa le niviñera’ \nd Iehovà \nd*t’\nd I\nd*sraele vaho nafaha’e am-piva­zohoa’e; leo raike tsy napo’e naho tsy i fifokoa’ Iehodày avao.
\v 19 Toe tsy nambena’ Iehoda ka o lili’ \nd Iehovà \nd*Andrianañahare’ iareoo te mone nañavelo amo fañè’ nitoloña’ Israeleo.
\v 20 Fonga naforintse’ \nd Iehovà\nd* ty tarira’ Israele, le nampisotrie’e naho natolo’e am-pitam-pamaoke vaho nahifi’e boak’ am-pivazohoa’e.
\v 21 Rinia’e boak’ añ’ anjomba’ i Davide ao iereo; le nanoe’ iereo mpanjaka t’Iarovame ana’ i Nebate, le nasinta’ Iarovame tsy hañorike \nd Iehovà\nd* t’Israele, ie nampanaña’e hakeo jabajaba.
\v 22 Fonga nañavelo amo tahi’ Iarovameo; tsy nisitaha’ iareo;
\v 23 ampara’ te nasinta’ \nd Iehovà\nd* am-pivazohoa’e t’Israele, amy tsinara’e am-pità’ ze hene mpitoky mpitoro’ey. Aa le nasese an-drohy boak’ an-tane’e ao t’Israele, mb’e Asore añe am-para’ te henane.
\p
\v 24 Ninday ondaty boak’e Bavele naho Kote, naho Avà, naho Kamate, naho Sefarvaine añe ty mpanjaka’ i Asore, vaho navotra’e amo rova’ i Someroneo handimbe Israele; le nifanaña’ iareo t’i Somerone vaho nimoneñe amo rova’eo.
\v 25 Ie namototse nimoneñe ao, naho mboe tsy nañeveñe am’ \nd Iehovà\nd*, le nañiraha’ \nd Iehovà \nd*liona nanjevoñe ty ila’e.
\v 26 Aa le nanao ty hoe amy mpanjaka’ i Asorey iereo: Tsy fohi’ ze kilakila ‘ndaty navì’o naho navotra’o amo rova’ i Someroneo ty lilin’ Andrianañahare’ i taney; toly ndra nañiraha’e liona, le inao, ie tsy mahafohiñe o lilin’ Añahare’ i taneio ty namonoa’ o lionao.
\v 27 Le hoe ty nandilia’ i mpanjaka’ i Asorey: Andeso mpisoroñe raike hirik’ amo nasese’ areo boak’aoo; le ampom-bao mb’eo himoneñe ao hañòke iareo ty lilin’ Andrianañahare’ i taney.
\v 28 Aa le nimb’ eo ty raik’ amo mpisoroñe nendeseñe boake Someroneo le nimoneñe e Betele ao, vaho nanare’e ty hañeveñe am’ \nd Iehovà\nd*.
\v 29 Fe fonga namboatse ty ‘ndrahare’e i fifeheañe rey, le napo’e amo toets’ abo rinanji’ o nte-Someroneoo, songa fifeheañe an-drova nimoneña’e ao.
\p
\v 30 Namboare’ o nte-Baveleo ty Sokote-benote\f + \fr 17:30 \ft Sokote-benote: kijan-kakarapiloa’ i Bavele\f*, naho namboare’ o nte-Koseo t’i Nergale\f + \fr 17:30 \ft Nergale: fanalolahy: ‘ndraharen-Kose\f*, naho namboare’ o nte-Kamateo ty Asimae\f + \fr 17:30 \ft Asimae: hakeo; ‘ndraharen-Kamate \f*;
\v 31 naho namboare’ o nte-Avìo ty Nibkaze naho i Tartake vaho sinodo’ o nte-Sefarvaineo amy Adrameleke naho i Anameleke, ‘ndrahare’ o nte-Sefarvaimeo, añ’afo ao o ana’ iareoo.
\v 32 Mbore nañeveñe amy \nd Iehovà\nd*, mbore noriza’ iareo boak’ am’ iareo ao ty mpisoron-toets’ abo hitoloñe amo kibohon-toets’ aboo ho a iareo.
\v 33 Nañondrañe am’ \nd Iehovà \nd*iereo\nd \nd*mbore nitoroñe o ‘ndrahare’ iareoo, ami’ty sata’ o kilakila’ndaty nañakarañe iareo boak’ am-pandrohizañe añeo.
\v 34 Mbe mañori­ke ty sata’ iareo taolo pak’ androany, tsy añeveña’ iareo t’\nd Iehovà\nd*, tsy ambena’ iareo o fañè’eo naho o fepè’eo naho i Tsara’ey vaho o fepètse linili’ \nd Iehovà\nd* o ana’ Iakobe nikanjie’e ty hoe Israeleoo;
\v 35 ie nanoa’ \nd Iehovà \nd*fañina, vaho nafanto’e am’iereo ty hoe; Ko hembañe amo ‘ndrahare ila’eo, ko ibokobokoañe ndra itoroñañe, ndra isoroñañe;
\v 36 fa \nd Iehovà \nd*nañakatse anahareo an-tane Mitsraime an-kaozaran-dra’e­lahy naho am-pitàñe natorakitsi’e, Ie ty añeveña’ areo, le Ie ty italahoa’ areo vaho Ie ty hisoroña’ areo;
\v 37 le o fañèo naho o fepètseo naho i Hake vaho o lily sinoki’e ama’ areoo ro hambena’ areo hanoeñe nainai’e; fa tsy añeveñañe o ‘ndrahare ila’eo;
\v 38 le ko haliño i fañina nanoeko ama’ areoy; vaho ko hembañe amo ‘ndrahare ila’eo;
\v 39 \nd Iehovà \nd*Andria­nañahare’ areo avao ty añeveña’ areo; le Ie ty hamotsotse anahareo am-pità’ o fonga rafelahio.
\v 40 F’ie tsy nañaoñe, te mone nanao ty nahazatse.
\v 41 Aa le nañeveñe am’ \nd Iehovà\nd* o fifeheañeo mbore nitoroñe o hazomanga’ iareoo; orihe’ o ana’eo naho o anan’ ana’eo ty satan-droae’ iareo pak’androany.
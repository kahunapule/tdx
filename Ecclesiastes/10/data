\c 10
\p
\v 1 Mampitrotrotse ty menam-pañemboke ty laletse mate; le mavesatse te ami’ty hihitse naho ty asiñe, ty hagegeañe kede.
\v 2 Mitolike mb’an-kavàna ty arofo’ i mahihitsey, mb’ankavia ka ty tro’ i dagolay.
\v 3 Ndra te mijelanjelañe an-dalañe eo ty derendereñe, kanao po-hilala, aboa’e amy màroy ty hagegea’e.
\v 4 Naho miforoforo ama’o ty haviñera’ ty mpifehe, ko apo’o ty toe’o, amy te mañafa-tsirìka-mena ty hamora-fo.
\v 5 Eo ty haratiañe nitendrek’ahy ambane’ i àndroy, hoe lilatse aboa’ ty mpifehe.
\q1
\v 6 Onjoneñe mb’an-toetse ambone
\q1 ty seretse maro,
\q1 ie mitozoke ambane eo o mpañalealeo.
\q1
\v 7 Nahatrea ondevo miningi-tsoavala raho,
\q1 vaho ty ana-donake
\q1 mañavelo an-tane eo hoe ondevo.
\q1
\v 8 Mete hivariñe ama’e ao
\q1 ty mihaly koboñe;
\q1 naho mete hehere’ ty mereñe
\q1 ze misorodidy kijoly.
\q1
\v 9 Mete joie’ ty vato ty mihaly aze;
\q1 le mete hizo fere ty mampitserake hatae.
\q1
\v 10 Naho malomo ty viñe,
\q1 ie tsy sioña’e ty lela’e,
\q1 le añ’ozatse ambone ty ifanehafa’e;
\q1 lombolombo’e ty hihitse mahatafetetse.
\q1
\v 11 Ie hehere’ ty mereñe
\q1 tsy nampipendreñeñe;
\q1 le an-koheke i mpitroboy.
\q1
\v 12 Matarike o entam-­palie’ i mahihitseio,
\q1 fe mampibotseke ty dagola o soñi’eo.
\q1
\v 13 Mifototse an-kagegeañe
\q1 o fivolam-bava’eo,
\q1 naho migadon-ko haratian-dagola;
\q1
\v 14 mangaradadak’ avao ty minè.
\q1 Tsy fohi’ ondatio ty ho zoeñe,
\q1 ia ty mahatalily ama’e ty hanonjohy aze?
\q1
\v 15 Akore ty hamokora’ i dagolay
\q1 amy fitromaha’ey, kanao tsy fohi’e
\q1 ty homba’e mb’an-drova mb’eo.
\q1
\v 16 Hoy hoy ty ama’o, ry tane,
\q1 naho ajaja ty mpanjaka’o
\q1 vaho mpanao bedidake maraindray
\q1 o ana-dona’oo!
\q1
\v 17 Haha rehe ry tane,
\q1 te roandriañe ty mpanjaka’o,
\q1 vaho mikama ami’ty evae’e
\q1 o ana-dona’oo hihaozara’e
\q1 fa tsy ty himamoa’e!
\q1
\v 18 Havotroañe ty mahakolemake tafo;
\q1 tañañe ledra’e
\q1 ty mahatsopatsopake traño.
\q1
\v 19 Natao hampiankahake ty sabadidake;
\q1 te hahafale fiay ty divay,
\q1 vaho te hamale ze he’e ty drala.
\q1
\v 20 tovo’e: Ko mamatse ty mpanjaka
\q1 am-pitsakorea’o ao,
\q1 naho ty mpiefoefo
\q1 an-trañom-pandrea’o ao;
\q1 ke hinday ty feo’o i voron-tiokey,
\q1 hera haboele’ i amañ’elatsey i enta’oy.
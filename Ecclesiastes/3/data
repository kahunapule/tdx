\c 3
\q1
\v 1 Songa namantañañe ty sa’e,
\q1 Sindre namotoañañ’ andro
\q1 ze nisatrie’e ambanen-dikerañe atoa:
\q1
\v 2 androm-pisamahañe,
\q1 androm-pihomahañe,
\q1 androm-pamboleañe naho
\q1 androm-pañombotañe i namboleñey;
\q1
\v 3 androm-pamonoañe,
\q1 naho androm-pañamelañañe;
\q1 androm-pandrebahañe mañambane
\q1 naho androm-pandranjiañe mañambone;
\q1
\v 4 androm-pirovetañe,
\q1 naho androm-piankahafañe;
\q1 androm-pangololoihañe
\q1 naho androm-pitsinjahañe;
\q1
\v 5 androm-pañiririñam-bato,
\q1 naho androm-panontonam-bato;
\q1 androm-pamejañañe naho
\q1 androm-pifoneñañe tsy hamejañe;
\q1
\v 6 androm-pikodebeañe,
\q1 naho androm-pahamotsoañe;
\q1 androm-pañajañe
\q1 naho androm-pañariañe;
\q1
\v 7 androm-pandrovitañe,
\q1 naho androm-panjairañe;
\q1 androm-pianjiñañe,
\q1 naho androm-pisaontsiañe;
\q1
\v 8 androm-pikokoañe
\q1 naho androm-pihejeañe;
\q1 androm-pialiañe vaho androm-panintsiñañe.
\p
\v 9 Ino ty tambem-pieke amy nitro­maha’ey?
\v 10 Fa nitreako ty tolon-draha’ natolon’ Añahare amo ana’ ondatio, hitoloñañe.
\v 11 Kila nanoe’e mañeva ty sa’e; vaho napo’e an-tro’e ao ty atao nainai’e donia, fe tsy ho taka’ ondaty ty fitsikarahañe ty satan’ Añahare boak’ am-baloha’e pak’am-pigadoña’e.
\p
\v 12 Apotako te tsy eo ty mahasoa ta t’ie hifale naho hinembanembañe naho mbe amañ’aiñe;
\v 13 mbore falalàn’ Añahare te songa hikama naho hinoñe vaho hifale amo fitoloña’eo ondatio.
\q1
\v 14 Fantako te tsy modo nainai’e
\q1 ze anoen’ Añahare;
\q1 tsy mete tompeañe vaho
\q1 tsy mete angalañe;
\q1 nanoen’Añahare zao,
\q1 hañeveña’ ondatio añatrefa’e eo.
\q1
\v 15 Ze eo, le fa teo;
\q1 naho mbe ho avy ze fa teo;
\q1 vaho tsoehen’Añahare o horidañeñeo.
\q1
\v 16 Mbore nizoeko ambane’ i àndroy,
\q1 amy toem-pizakañey
\q1 te eo ka ty haratiañe,
\q1 vaho amy toen-kavantañañey
\q1 ty haloloañe.
\q1
\v 17 Hoe iraho an-troko ao,
\q1 ho zakaen’ Añahare
\q1 ty vañoñe naho ty raty,
\q1 fa kila namotoaña’e ze safiry
\q1 naho ze hene fitoloñañe.
\q1
\v 18 Hoe iraho an-troko ao
\q1 ty amo ana’ondatio:
\q1 Mitsoke iareo t’i Andrianañahare
\q1 hahaoniña’ iareo te biby avao.
\q1
\v 19 Hambañe ty toli’ondaty
\q1 naho ty toli’ o bibio;
\q1 Manahake ty fihomaha’ ty raike
\q1 ty hiantantirira’ ty ila’e.
\q1 Hambañe avao ty fikofò’ iareo,
\q1 aa le tsy aman-tombo’e amo bibio
\q1 t’indaty; toe fonga hakoahañe.
\q1
\v 20 Fonga homb’an-toetse raike:
\q1 sindre boak’an-debok’ ao vaho
\q1 songa mibalike mb’an-debok’ ao.
\q1
\v 21 Ia ty mahafohiñe ke
\q1 hañambone ty arofo’ ondaty he
\q1 hañambane mb’an-tane ao ty tro’ o bibio?
\q1
\v 22 Aa le nitreako te tsy eo ty mahasoa
\q1 ta te hene mifale amo fitoloña’eo ondatio,
\q1 ie tambe’ iareo;
\q1 fa ia ty hampandrendrek’ aze
\q1 te inoñe ty hanonjohy añe?
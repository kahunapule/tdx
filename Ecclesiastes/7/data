\c 7
\q1
\v 1 Ambone’ ty fahosotse sarotse
\q1 ty tahinañe soa;
\q1 naho ty androm-pihomahañe,
\q1 ta ty andro nisamahañe.
\q1
\v 2 Hàmake t’ie mb’an-traño fandalàñe
\q1 ta te mb’añ’anjomba fisabadidahañe,
\q1 fa zay ty figadoña’ ze kila ondaty,
\q1 ee te hapo’ ty veloñe an-tro’e ao zay.
\q1
\v 3 Ambone’ ty fiankahafañe
\q1 ty haemberañe;
\q1 fa mete ho fale ty arofo
\q1 ndra te lonjetse ty laharañe.
\q1
\v 4 Añ-anjombam-pandalàñe ao
\q1 ty arofo’ o mahihitseo,
\q1 le an-trañom-piankahafañe ao
\q1 ty tro’ o dagolao.
\q1
\v 5 Hàmake t’ie mijanjiñe
\q1 ty fañendaha’ ty mahihitse,
\q1 ta te mitsanoñe ty sabo’ o mineñeo.
\q1
\v 6 Hambañe ami’ty fipipiham-patike
\q1 ambane’ valàñe eo,
\q1 ty fitohafa’ i dagola;
\q1 hakoahañe ka zay.
\q1
\v 7 Toe mampinè’ ty mahihitse
\q1 ty famorekekeañe,
\q1 vaho mamorek’ arofo ty vokàñe.
\q1
\v 8 Ambone’ ty fifotoran-draha
\q1 ty figadoña’e,
\q1 le ambone’ ty troke misenge
\q1 ty arofo mahaliñe.
\q1
\v 9 Ko malisa ho viñetse añ’arofo rehe,
\q1 amy te mimoneñe am-banian-dagola ao
\q1 ty habosehañe.
\q1
\v 10 Ko manao ty hoe,
\q1 Ino ty nahasoa o andro taoloo
\q1 te amo henanekeo?
\q1 toe tsy aman-kihitse i ontane’o zay.
\q1
\v 11 Raha soa te mitraoke an-kihitse ty lova,
\q1 toe tombo’ o mahaisake i androio.
\q1
\v 12 Manahake ty fañarova’ ty vara
\q1 ty fañambena’ i hihitsey;
\q1 fe ty hasoa’ o hilalao,
\q1 arova’ i hihitsey ty fiai’ o manañ’ azeo.
\q1
\v 13 Haraharao ty fitoloñan’ Añahare;
\q1 ia ty mahay mañity ty nimengoha’e.
\p
\v 14 Mifalea añ’andro vokatse, vaho mi­tsakorea añ’andron-kankàñe; songa nanoen’ Añahare itoy naho iroy, soa tsy ho oni’ ondaty ndra inoñ’ inoñe amo hanonjohy azeo.
\v 15 Hene nitreako amo haveloko koakey; eo t’indaty vaño mihomak’ amy havantaña’ey, eo ka ty lo-tsereke mañalava andro amy haratia’ey.
\v 16 Ko loho vantañe; ko losore’o ty hihitse; Ino ty hampiantoa’o ty vata’o?
\v 17 Ko loho tsereheñe, naho ko manao gege; ino ty hivetraha’o aolo’ ty andro’o?
\v 18 Soa re te fahara’o iroy, vaho tsy asita’o itoy, fa horihe’ ty mañeveñe aman’ Añahare i roe rey.
\v 19 Mampaozatse ty mahihitse ambone’ ty mpifehe folo an-drova ao, ty hihitse.
\v 20 Fa toe tsitantane t’indaty vañoñe mitolon-kavantañañe le lia’e tsy mandilatse.
\v 21 Aa le ko loho haoñe’o ze fonga enta saontsieñe, tsy mone ho janji’o mamatse azo ty mpitoro’o;
\v 22 amy te beteke, fohi’ ty vata’o te ihe namatse ty ila’e.
\v 23 Fa hene nitsoheako an-kihitse, le hoe raho: Ho paiako ty hihitse, fe nihànkañe amako.
\v 24 Tsietoitane añe naho miheotse o raha fa nifetsakeo, ia ty hahatendreke aze?
\v 25 Natoliko ty troko handrèndreke naho hitsikarake vaho hikodebe ty hihitse naho ty lengo’ o rahao, naho ty hahafohinako ty haratia’ ty hadagolàñe, vaho ty hanè’ o hagegeañeo;
\v 26 le nitreako te mafaitse te ami’ty havilasy ty rakemba amam-pandrike, ie harato ty tro’e, naho silisilim-pandrohizañe o taña’eo; hiponiora’ ty mahafale an’ Andrianañahare; fe ho tsepahe’e ty mpanan-tahiñe.
\v 27 Ingo, itoy ty nitreako, hoe ty mpañoke, ie tovoñañe ami’ty raha raike ty ila’e, hamoliliañ’ aze;
\v 28 ie nitolom-pipay ty troko, fe mbe mboe tsy naharendreke; fa nahatrea ondaty raik’ ami’ty arivo raho, fe tsy nahatrea rakemba raik’ amy rezay iaby.
\v 29 Inao, te zao avao ty nitreako, te nanoen’ Añahare mahity t’indaty, f’ie mikitro-draha maro.
\c 5
\p
\v 1 Ko meke am-palie, naho ko malisa an-tro’o ty hisaontsy ndra inoñe aman’ Añahare: fa an-dindiñe ao t’i Andrianañahare, ihe an-tane atoy, aa le anò tsy ampeampe o enta’oo.
\q1
\v 2 Mahavy nofy ty fimaneam-pitoloñañe;
\q1 fe fohiñe ami’ty hamaron-tsaontsi’e
\q1 ty feo’ i gegey.
\q1
\v 3 Ihe mifanta aman’ Añahare,
\q1 ko malaoñe hañavake;
\q1 fa tsy ifalea’e ty dagola:
\q1 ondroho i nifantà’oy.
\q1
\v 4 Hàmake t’ie tsy mifanta,
\q1 ta te mifanta tsy mañavake.
\q1
\v 5 Ko metè’o hañakeo azo ty vava’o;
\q1 le ko manao amy Irakey te nilosotse:
\q1 fa ino ty hiviñeran’ Añahare i feo’oy,
\q1 handrotsaha’e o satan-taña’oo?
\q1
\v 6 Fa hakafoahañe ty halàko nofy
\q1 naho ty hamaro saontsy:
\q1 mone mañeveña aman’Añahare.
\q1
\v 7 Ie isa’o ty famorekekeañe o rarakeo,
\q1 naho ty fampitavanan-jo naho hatò
\q1 ampariparitse añe, ko ilatsa’o:
\q1 fa jilove’ i mpifelek’ azey ty mpifehe
\q1 vaho ambone ka ty bei’iareo.
\q1
\v 8 Amy te itraofa’ iabikey
\q1 ty tombo’ i taney:
\q1 toe mitoroñe i mpanjakay i tetekey.
\q1
\v 9 Tsy mahaeneñe ty mpitea-vola ty vola;
\q1 vaho ty mpikoko firegoregoañe
\q1 t’ie miegoego:
\q1 hakafoahañe ka zay.
\q1
\v 10 Ie mitobake ty havokarañe,
\q1 maro ka o mampibotsek’ azeo:
\q1 aa le ino ty tombo’e ho a i tompo’ey
\q1 ta te ho sambae’e am-pihaino avao?
\q1
\v 11 Mamy ty firota’ ty mpifanehake,
\q1 ndra te kede ty kamae’e ndra te bey:
\q1 fe tsy apo’e hirotse
\q1 ty havontsiña’ i mpañalealey.
\p
\v 12 Eo ty haratiañe manivontivoñe nitreako ambane’ i àndroy, te mijoy ty mpañefoefo o vara ahaja’eo.
\v 13 Ie nikapaike i varay, amy te navaridì’e ami’ty tsy vara, le nahatoly ana-dahy f’ie an-tañam-polo.
\v 14 Hambañe amy niboaha’e an-kovin-drene’ey, t’ie hiboridañe ka te himpoly, ndra loli’e tsy ho tintinem-pità’e amy fitromaha’ey.
\v 15 Haratiañe manivontivoñe ka zay, te manahake ty nitolia’e ty himpolia’e: aa le ino ty tombo’ ty fitromahañe hahazoañe tioke?
\v 16 Mikama añ’ieñe ao amo hene andro’eo, amy t’ie lako haemberañe naho hasilofañe vaho habosehañe.
\v 17 Ingo, ty nitreako ho soa naho mañeva aze, t’ie mikama naho mitohoke vaho hifale ami’ty hasoa’ i tolon-draha itoloña’e ambane’ i àndroy amo andro tsy ampeampe iaiña’eo, o natolon’ Añahare azeo: fa zay ty anjara’e.
\v 18 Naho ondaty nitoloran’ Añahare vara naho hanaña le nimea’e lily hikama’e naho ty handrambesa’e anjara, vaho hirebek’ amy nifanehafa’ey; toe falalàn’ Añahare zay.
\v 19 Le tsy beteke haereñere’e o andro iveloma’eo, amy t’ie ampitoloñen’ Añahare an-kafalean-troke.
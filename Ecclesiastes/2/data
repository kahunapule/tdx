\c 2
\p
\v 1 Hoe iraho an-troko ao, Antao arè, hitso­ek’ azo an-kafaleañe, hahatrea ty soa. Te mone, hakafoahañe avao.
\v 2 Hoe iraho ty amo fiankahafañeo, Hagegeañe! naho ty amo hafaleañeo, Ino ty atao’e?
\v 3 Kinodebe’ ty ereñereko ty hañonkòñe ty troko ami’ty divay, ie nitehafen-kihitse ty fitsakoreako; naho ty hangazoñako o hadagolàñeo ampara’ te hahatreavako ze mahasoa o ana’ ondatio, hitoloña’e ambanen-dike­rañe atoa amo andron-kaveloma’e tsy ampe’ ampeo.
\v 4 Nitratrañaheko o fitoloñakoo; nandranjy anjomba ho ahy, vaho namboleako tetem-bahe;
\v 5 Namboarako goloboñe naho ala-vondro, vaho namboleako ze hene karazan-katae mamoa-voa.
\v 6 Nihaliako antara hanondrahako o hatae mitiry amy alaio.
\v 7 Nivily ondevo lahy naho ampela, naho nanañe ondevo terak’ an-trañoko ao; toe nanam-piharo troke naho mpirai-lia maro te amy ze hene taoloko e Ierosa­laime ao.
\v 8 Natontoko amako ka ty volafoty naho ty volamena naho ty vara’ o mpanjaka naho tane fehekoo; nahazoako mpibeko lahilahy naho ampela, vaho ze mahanembanembañe ty tro’ o ana’ ondatio: sakeza tsifotofoto.
\v 9 Aa le nitoabotse, nandikoareko ze hene taoloko e Ierosalaime ao; vaho nifahatse amako i hihikoy.
\q1
\v 10 Tsy eo ty nitanako amo masokoo
\q1 ze hene naina’e;
\q1 tsy nikalañeko ami’ty troko
\q1 ze atao finembanembàñe,
\q1 fa nahafale ty troko o fitoloñako iabio,
\q1 izay ty nanambe ahy
\q1 amo hene tolon-drahakoo.
\q1
\v 11 Ie amy zao hinaraharako
\q1 ze hene nanoen-tañako
\q1 naho o fifanehafañe nanoekoo,
\q1 le ingo fonga hakafoahañe,
\q1 naho fañeañan-tioke,
\q1 fa tsy aman-tombo’e
\q1 ty ambane’ i àndroy.
\p
\v 12 Aa le nitolike raho
\q1 hañarahara ty hihitse naho ty
\q1 hadagolàñe naho ty hagegeañe;
\q1 fa inom-bao ty hanoe’
\q1 ze manonjohy i mpanjakay?
\q1 Ts’ino naho tsy o fa noeñeo avao.
\q1
\v 13 Nizoeko amy zao te likoare’
\q1 ty hihitse ty hadagolàñe
\q1 manahake ty andikoara’
\q1 ty hazavàñe ty ieñe.
\q1
\v 14 Añambone’e eo ty fihaino’ o mahihitseo,
\q1 fe mañavelo añ’ieñe ao ty dagola.
\q1 Nirendreko amy zao te raik’ avao
\q1 ty toly mifetsak’am’ iereo iaby.
\q1
\v 15 Aa hoe iraho am-batako,
\q1 Ze mifetsak’ amy dagolay
\q1 ty hidoñe amako kañe;
\q1 aa vaho inom-barè
\q1 ty maha-loho mahihitse ahy?
\q1 le hoe iraho an-troko ao,
\q1 hakafoahañe ka ie iaby izay.
\q1
\v 16 Toe tsy eo ty tsy ho modo fitiahiañe
\q1 ty mahihitse naho i dagola,
\q1 songa ho haliño amo andro mbe ho avio.
\q1 sindre hivetrake ty dagola
\q1 naho i mahihitse.
\p
\v 17 Aa le nalaim-piaiñe iraho, fa nahangoae ahy ze fonga fanoeñe ambane’ i àndroy, fa hene kafo­ake, fañeañan-tioke avao.
\v 18 Eka, nihejeko ze fonga fitoloñako nifanehafako ambane’ i àndroy, ie tsy mete tsy hene hengako am’indaty manonjohy ahiy.
\v 19 Ia ty mahafohiñe, ke t’ie ondaty mahihitse, he dagola? Fe fonga ho fehe’e o nifanehafako naho nisafirie’ ty hihiko ambane’ i androio. Kafoake ka izay.
\v 20 Aa le nitolike iraho, nadoko hioremeñe ty troko amo hene tolon-draha nitoloñeko ambane’ i androio,
\v 21 Eo t’indaty nitoloñe an-kihitse naho hilala naho fahimbañañe, vaho atolo’e amy tsy nitoloñe ama’ey i anjara’ey. Hakafoahañe naho haloloañe!
\v 22 Ino ty ho azo’ ondaty amo fifanehafa’e iabio naho amo fimanean-tro’e nitoloña’e ambane’ i androio?
\v 23 Fa amo hene andro’eo, le fonga atsa-panaintaiñañe naho hasosorañe o fitoloña’eo; tsy mitofa o fitsakorea’eo ndra te haleñe. Kafoake ka izay.
\v 24 Tsy eo ty mahasoa ondatio ta te mikama naho minoñe vaho manao an-tro’e te soa o fitoloña’eo. Izay ka ty nitreako boak’am-pitàn’ Añahare,
\v 25 amy te ia ty hikama naho ia ty hifale mandikoatse ahy?
\v 26 Toe toloran’ Añahare hihitse naho hilala vaho hafaleañe ze no’e am-pivazohoa’e eo; f’ie ami’ty mpanao hakeo ro ampitoloña’e fanontonañe naho fampitoboroñañe, hanolora’e amo noron’ Añahareo. Toe hakoahañe ka izay, fañeañan-tioke.
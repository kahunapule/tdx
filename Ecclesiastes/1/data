\c 1
\q1
\v 1 Ty taro’ i Mpañokey,
\q1 ana’ i Davide, mpanjaka e Ierosalaime ao.
\q1
\v 2 Hakafoahan-kafoake, hoe i Mpañokey,
\q1 Hakafoahan-kafoake! Fonga kafoake!
\q1
\v 3 Ino ty tombo’e ho a ondatio
\q1 amo fifanehafa’e ambane’ i àndroy?
\q1
\v 4 Mihelañe ty tariratse raike,
\q1 mbore limbezen-tariratse,
\q1 fe nainai’e eo ty tane toy.
\q1
\v 5 Manjirike ka i àndroy,
\q1 mitsofotse i àndroy,
\q1 mihiririñe mb’am-panjiriha’e añe.
\q1
\v 6 Mitioke mañatimo,
\q1 le mibalike mañavaratse;
\q1 mikariokariok’ avao i tiokey,
\q1 vaho mimpoly amo fiaria’eo.
\q1
\v 7 Songa mivariñe mb’an-driake mb’eo
\q1 o sakao fe tsy atseke i riakey;
\q1 mb’amy fikararaha’ o torahañeoy,
\q1 le mb’eo avao ty fikararaha’ iareo.
\q1
\v 8 Hene mahamamake,
\q1 tsy lefe’ ondaty volañeñe,
\q1 tsy mahaetsa-pihaino t’ie vazoho,
\q1 mbore tsy mahaenen-dravembia
\q1 te ijanjiñañe.
\q1
\v 9 Mbe ho avy indraike i fa añey,
\q1 naho mbe hanoeñe avao ze fa nanoeñe,
\q1 vaho tsy ambane’ i àndroy
\q1 ty atao vao.
\q1
\v 10 Eo hao ty mete hanoeñe ty hoe,
\q1 Heheke! vao itoy? Ie fa teo avao,
\q1 haehae taolon-tikañe añe.
\q1
\v 11 Tsy tiahy o raha taoloo,
\q1 naho o raha hifetsakeo,
\q1 vaho tsy hahatiahy irezay
\q1 o hanonjohio.
\p
\v 12 Zaho, i mpañokey, le fa mpanjaka Israele e Ierosalaime ao,
\v 13 le nimanean-troko ty hañotsohotso naho hikodebe an-kihitse ze hene fitoloñañe ambanen-dike­rañe atoa; toe tolon-draha mahamokotse ty natolon’ Añahare am’ondatio hifanehafa’e.
\v 14 Nitreako iaby ze fitoloñañe ambane’ i àndroy; le hehe t’ie fonga kafoake vaho fañeañan-tioke.
\q1
\v 15 Tsy mete ahity ty mengoke,
\q1 vaho tsy lefe iaheñe ty tsy eo.
\p
\v 16 Hoe raho am-batako: Ingo fa natontoko mandikoatse ze hene mpifehe’ Ierosalaime taolo ahy ty fahaoniñañe ra’elahy; vaho nandifotse ty troko ty hihitse naho hilala.
\v 17 Le nampitoloñeko ty troko hahaoniña’e hihitse naho hahafohiñe ty hadagolà naho ty hagegeañe. Nirendreko t’ie fañeañan-tioke ka.
\q1
\v 18 Amy te minday hasosoram-bey
\q1 ty hihitse maro,
\q1 vaho mampitombo haoreañe
\q1 ty fitomboan-kilala.
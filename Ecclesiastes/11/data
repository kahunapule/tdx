\c 11
\q1
\v 1 Ahifiho ambone’ o ranoo ty mofo’o,
\q1 le ho tendrek’azo andro maro añe.
\q1
\v 2 Zarao fito o vara’oo, he valo,
\q1 fa tsy fohi’o ze hankàñe
\q1 mete hifetsak’ an-tane atoy.
\q1
\v 3 Ie milodolodo o rahoñeo,
\q1 le adoa’e mb’an-tane atoy ty orañe;
\q1 aa ke mihorokodoboke mañatimo
\q1 ty hatae, he mañavaratse,
\q1 le amy ideboña’ey ty handrea’e.
\q1
\v 4 Tsy hitongy ty mpisamba tioke;
\q1 vaho tsy hanatake ty mpijilo rahoñe.
\q1
\v 5 Kanao tsy apota’o ty lala’ i tiokey,
\q1 naho tsy fohi’o ty fitiria’
\q1 o taolañe an-kovi’ i mivesatsey,
\q1 le tsy fohi’o ka ty fitoloñan’ Añahare
\q1 mpamboatse ze he’e.
\q1
\v 6 Tongiso maraindray o tabiri’oo,
\q1 vaho ko mampi-po pitàñe te hariva;
\q1 amy te tsy fohi’o ty ho lefe,
\q1 ke ty etoañe ke i eroañey,
\q1 hera ho soa iaby iereo roroe.
\q1
\v 7 Mamy o hazavàñeo,
\q1 naho mahafale fihaino
\q1 ty mahaoniñe i àndroy.
\q1
\v 8 Aa ndra te veloñe maro-taoñe t’indaty
\q1 ee te hirebeha’e iaby,
\q1 le ho tiahi’e abey
\q1 o andron-kamoromoroñañeo,
\q1 t’ie ho maro,
\q1 toe hakoahañ’ iaby ty ho avy.
\q1
\v 9 Mandià taroba ry ajalahy,
\q1 ihe mbe tora’e,
\q1 ee te hampahaehak’ azo ty tro’o
\q1 amo andron-katora’oo.
\q1 Oriho ty fisalalam-po’o
\q1 naho ty fañiria’ o maso’oo,
\q1 fe mahafohina t’ie hampiatrefen’
\q1 Añahare an-jaka ty amy hene rezay.
\q1
\v 10 Ano soike o halorèn-tro’oo,
\q1 vaho ampihankaño ami’ty sandri’o
\q1 ty falovilovia’e;
\q1 fa toe mihelañe ty hatorañe
\q1 naho ty haañom-piaiñe.